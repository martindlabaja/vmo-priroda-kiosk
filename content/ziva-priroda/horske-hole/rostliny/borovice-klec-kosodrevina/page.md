---
title: Borovice kleč, kosodřevina
gallery: true
---

*Pinus mugo* Turra

**Čeleď:** *Pinaceae* – borovicovité

**Charakteristika:**  
Vždyzelený, mnohokmenný, až 3 m vysoký, jehličnatý keř. Kmínky zkřivené, poléhavé, vystoupavé, na konci vzpřímené. Borka šedohnědá, odlupuje se v drobných šupinách. Jehlice po 2, do 6 cm dlouhé, tuhé, hustě obrůstají větvičky. Opadávající po 4 až 10 letech. Samčí květy žluté až oranžové, samičí červené až fialové. Kvete v červnu a červenci. Hnědé, vejčitě kuželovité šišky až po 4 v přeslenu, přisedlé nebo jen krátce stopkaté.

**Stanoviště:**  
**H**orské oblasti nad horní hranicí lesa.

**Zajímavosti**:****  
V minulosti se z kleče vyráběl terpentýn.  
Je to okrasná dřevina často pěstovaná v parcích a zahradách.  
Na našem území je původní pouze v Krkonoších, Jizerských horách a v nejvyšších polohách Šumavy. Všude jinde byla vysazena.