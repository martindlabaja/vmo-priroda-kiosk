---
title: Brusnice brusinka
gallery: true
---

*Vaccinium vitis-idaea* L.

**Čeleď:** *Ericaceae* – vřesovcovité

**Charakteristika:**  
Drobný, stálezelený keřík, vysoký do 30 cm. Větve vzpřímené nebo vystoupavé, oblé. Tmavě zelené listy krátce řapíkaté, kožovité, eliptické, na okraji celokrajné a mírně podvinuté, na spodní straně drobně tečkované. Květy bílé s růžovým nádechem uspořádané v koncových hroznech. Kvete od května do července. Plody jsou červené, jedlé bobule, které dozrávají od července do září.

**Stanoviště:**  
Horské louky, vřesoviště, rašeliniště, kosodřeviny, skály, na kyselých, chudých půdách.

**Zajímavosti**:****  
Listy a plody se sbírají jako léčivka. Obsahují látky s močopudnými a desinfekčními účinky. Užívá se při zánětech močového měchýře a močových cest, působí i mírně protiprůjmově. Jako pomocný prostředek je možné brusinky podávat i při léčbě cukrovky a nemocech žlučníku.  
V Severní Americe jsou brusinky zpracovávány na šťávy, džusy, džemy, slazené sušené brusinky a také brusinkovou omáčku – nedílnou součást menu na Den díkůvzdání.