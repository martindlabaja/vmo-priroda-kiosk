---
title: Okáč rudopásný
gallery: true
---

*Erebia euryale*

Do rodu Erebia patří asi 100 druhů okáčů, kteří jsou přizpůsobení životu v chladných podmínkách a vyskytují se tak jednak v oblasti tundry a jednak ve vysokých horských polohách. Z důvodů ostrůvkovitého rozšíření v jednotlivých pohořích je řada druhů endemických, nebo má aspoň endemické poddruhy. Většina druhů je podobně zbarvena. Na tmavě hnědém podkladu mají oranžové skvrny či pruhy, v kterých se dále nachází větší počet černých oček. Okáč rudopásný žije jak na pasekách a jiných prosvětlených místech v horských lesích, tak i na alpinských loukách nad horní hranicí lesa. Na Moravě se hojně vyskytuje v Jeseníkách a na Králickém Sněžníku.