---
title: Okáč menší
gallery: true
---

*Erebia sudetica*

Okáč menší má ostrůvkovitý areál. U nás žije pouze v Jeseníkách a Rychlebských horách. Mimo Českou republiku je znám z některých částí Alp a rumunských Karpat. Nejčastěji žije na horní hranici lesa, ale běžně se objevuje i na alpinských loukách, nebo naopak na světlinách pod hranicí lesa. Naše nejbohatší populace obývá Velkou kotlinu, ale v Jeseníkách existuje ještě několik desítek menších populací. Některé takové menší populace občas vymírají, ale nové naopak vznikají například v místech odlesněných těžbou dřeva. Vývoj je podobný jako u okáče horského. Krátce žijící dospělci létají uprostřed léta, přezimujícím stadiem jsou housenky.