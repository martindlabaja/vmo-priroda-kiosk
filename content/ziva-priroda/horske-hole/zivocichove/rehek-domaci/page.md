---
title: Rehek domácí
gallery: true
---

*Phoenicurus ochruros*

Lidově známý jako kominíček nebo čermáček. Známe ho hlavně z blízkosti lidských obydlí, kde rád hnízdí na různých částech budov. Četně ho nalezneme ale i na horských holích, obzvláště tam, kde jsou kamenité nebo skalnaté partie. Hnízdí obvykle dvakrát do roka. Zimuje ve Středomoří a v průběhu března, počátku dubna se navrací k nám na hnízdiště. U samců je běžné, že svého typicky černavého opeření dosahují až ve druhém nebo třetím roce života – tato strategie pomáhá mladým samcům se vyhnout agresi ze strany starých silně teritoriálních samců. Samci na podzim, ještě předtím než odletí na zimoviště, obhajují svá teritoria. Na ně se opět vracejí na jaře.