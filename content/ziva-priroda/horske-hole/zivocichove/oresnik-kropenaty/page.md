---
title: Ořešník kropenatý
gallery: true
---

*Nucifraga caryocatactes*

Patří mezi krkavcovité ptáky. Ořešníci obývají jehličnaté lesy převážně vyšších poloh až po horní hranici lesa. Vrcholové partie hor využívají pro zálety za potravou. Běžně si uskladňují potravu, kterou jsou hlavně různá semena (např. semena jehličnatých stromů a lískové ořechy), v neobvykle velkém množství a na četná místa. Mezi ptáky mají proto neobvykle dokonalou paměť. Potravu si ukládají do skrýší již od pozdního léta, dle dozrávající nabídky semen dřevin, a ve „spižírnách“ jim potrava vydrží až do konce jara následujícího roku. Časně hnízdící páry tak krmí svá mláďata z těchto zásob. Celkově ale o biologii tohoto druhu máme velice útržkovité informace.