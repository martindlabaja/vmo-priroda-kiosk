---
title: Lejsek bělokrký
gallery: true
---

*Ficedula albicollis*

Drobný pěvec, u kterého samci nápadně vynikají svým černobílým zbarvením. Ze svých východoafrických zimovišť k nám přilétá uprostřed dubna a moravské lokality opouští koncem července. V oblibě má hlavně lužní lesy Litovelského Pomoraví, kde koncem dubna je jeho všudypřítomný zpěv nepřehlédnutelný. Hnízdí v dutinách stromů a rád obsazuje i vyvěšené ptačí budky. Hnízdí pouze jednou do roka. Samička snáší obvykle šest vajec, která zahřívá 13 dnů. Živí se hlavně létajícím hmyzem, který loví ve vzduchu. Mezi pěvci patří k jedněm z nejobratnějších lovců potravy. Ostatně Angličané mu i podle toho dali název *flycatcher* – „lovec much“.