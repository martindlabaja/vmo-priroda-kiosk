---
title: Bobr evropský
gallery: true
---

*Castor fiber*

Patří mezi největší hlodavce, jeho průměrná váha je kolem 18 kg. Aktivní je celoročně. Poměrně dlouhou dobu byl u nás kvůli pronásledování člověkem vyhuben. K opětovnému rozšíření na Moravu došlo v 90. letech 20. století. Bobři žijí v rodinných sociálních uskupeních. Udržují si celoročně svá teritoria. K páření dochází v lednu až březnu a březost samice trvá něco málo nad 100 dní. V Litovelském Pomoraví se živí hlavně topoly, vrbami a olšemi. Celkem ale bylo v jeho potravní skladbě zjištěno několik desítek druhů dřevin. Doba, za kterou bobr dokáže pokácet strom, závisí na průměru jeho kmene. Stromy s průměrem kmene do 15 cm dokáže pokácet za míň než 50 minut.