---
title: Drozd zpěvný
gallery: true
---

*Turdus philomelos*

Spolu se slavíkem je drozd jedním z našich nejlepších ptačích pěvců. Jeho zpěv je velice pestrý a dokáže do něj přidat i prvky zpěvu jiných ptačích druhů. Nejčastěji ho spatříme na zemi, jak intenzívně pátrá po potravě, kterou jsou hlavně žížaly a měkkýši. Obzvláště měkkýšů dokážou spořádat velké množství. Při jejich konzumaci drozdi využívají např. kameny, o které roztlučou ulitu. V minulosti ho lidé lovili pro jídlo, což se bohužel dodnes děje místy ve Středozemí. Hnízdí několikrát do roka, přičemž jeho hnízdo je svou stavbou nezaměnitelné s jiným ptačím druhem. Hnízdní kotlinka je vymazaná do hladka blátem. Drozdi jsou tažní, naše populace zimují v Itálii a Francii.