---
title: Ostřice nedošáchor
gallery: true
---

*Carex pseudocyperus* L.

**Čeleď:** *Cyperaceae* – šáchorovité

**Charakteristika:**  
Vytrvalá, trsnatá, světle zelená, 30–80 cm vysoká bylina. Listy delší než lodyhy, 5–10 mm široké, ploché, tuhé, dlouze pochvaté, silně drsné. Klásků 4–6, koncový samčí – válcovitý, 3–6 cm dlouhý. Postranní 3–4 samičí, válcovité, husté, 3–5 cm dlouhé, stopkaté, posléze k jedné straně převislé. Kvete v květnu a červnu. Plody jsou nafoukle trojhranné mošničky, 4–5 mm dlouhé, žlutozelené, lysé, lesklé, zúžené v dlouhý drsný zobánek se dvěma dlouhými, rozevřenými zuby.

**Stanoviště:**  
Druh zarostlých rybničních a říčních břehů, lužních lesů a příkopů. V oblibě má mělce přeplavované, humózní i rašelinné půdy.

**Zajímavosti**:****  
Je zařazena do Červeného seznamu cévnatých rostlin ČR jako druh vyžadující další pozornost.