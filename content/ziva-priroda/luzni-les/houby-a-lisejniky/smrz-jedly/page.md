---
title: Smrž jedlý
gallery: true
---

*Morchella esculenta* (L.) Pers.

**Čeleď:** *Morchellaceae* – smržovité

**Charakteristika:**  
Plodnice dorůstají až do 20 cm a mají mírně protáhlý tvar. Klobouk je vejčitý, má nažloutlou až nahnědlou barvu. Na celém jeho povrchu jsou hluboké jamky, které jsou od sebe odděleny příčnými a podélnými lištami. Je dutý a spodním okrajem těsně přirostlý k bílému až světle hnědému třeni. Roste od dubna do května, někdy už i v březnu.

**Stanoviště:**  
Upřednostňuje louky, zahrady, parky, křoviny, okraje lesů a cest ale i neobdělanou půdu, příkopy, zavážky, sklady dříví či hromady odpadků a popele.

**Zajímavosti:**  
Jedlá houba s širokým využitím v kuchyni (plněné plodnice, smaženice, polévky, puding, pomazánky).