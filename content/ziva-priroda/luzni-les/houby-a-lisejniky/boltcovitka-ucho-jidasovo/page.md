---
title: Boltcovitka ucho Jidášovo
gallery: true
---

*Auricularia auricula-judae* (Bull. ex St. Amans) Berk.

**Čeleď:** *Auriculariaceae* – boltcovitkovité

**Charakteristika:**  
Plodnice dosahují průměru 3–12 cm a jsou 0,1–0,3 cm tlusté. Úzkou bází jsou přirostlé k substrátu. V mládí mají miskovitý tvar, který časem přechází do tvaru podobného lidskému uchu. Červenohnědá plodnice je za vlhka velmi pružná. Vnější strana je jemně sametově plstnatá, vnitřní strana je hladká, lesklá, žilkovaná vystouplými lištnami. Za sucha plodnice šedne a ztrácí pružnost, ve vlhku se tvar vždy obnoví. Plodnice se nejčastěji nachází od března do listopadu, zvláště po vydatných deštích; dá se najít i v zimě.

**Stanoviště:**  
Roste na mrtvém dřevě různých listnáčů, zejména na černém bezu.

**Zajímavosti**:****  
Jméno této houby pramení z pověsti, že byla poprvé nalezena na stromě, na kterém se oběsil biblický Jidáš.  
Je jedlá, používá se zejména v čínské kuchyni.  
Využívá se i jako léčivka při problémech se zažíváním, bolestech břicha a žaludku, k léčení hemoroidů, jako prevence proti kornatění cév a jako podpora při rekonvalescenci po nemoci nebo jiné tělesné zátěži (např. po porodu).