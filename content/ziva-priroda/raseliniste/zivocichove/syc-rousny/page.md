---
title: Sýc rousný
gallery: true
---

*Aegolius funereus*

Obsazuje hlavně staré jehličnaté a bukové lesy. K hnízdění využívá dutiny po datlovi černém, ale akceptuje i ptačí budky o vhodné konstrukci. Živí se hlavně drobnými savci, pouze v letech s jejich nedostatkem loví i pěvce. Protože samice zahřívá snůšku již od prvního vejce a interval kladení je obvykle dva dny, k líhnutí mláďat ze stejného hnízda dochází v rozestupu několika dní. Mezi mláďaty jsou posléze zřetelně patrné rozdíly ve velikosti. V hnízdní době loví potravu pouze samec a předává ji u dutiny samici, která ji trhá a krmí jí mláďata. Běžné je hromadění potravy na dně hnízdní dutiny. Nespotřebované drobné savce nevynášejí z dutiny.