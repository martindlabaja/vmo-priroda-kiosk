---
title: Čolek horský
gallery: true
---

*Mesotriton alpestris*

Čolci mají rozdělen svůj život na dvě fáze – v době rozmnožování a raného vývoje (vajíčko, larva) žijí ve stojaté vodě, převážnou část života ale tráví ve vlhkém prostředí (lokality s vyšší vegetací, mechem anebo tlejícím listím). V době rozmnožování mají samci na hřbetě výrazný kožní hřeben. Jarní aktivita začíná brzo, často při tání prvních tůněk. Samice klade do vody desítky až stovky vajec. Z vajec se po několika dnech líhne larva, proměna v dospělce (tzv. metamorfóza) probíhá obvykle po 3 až 4 měsících. Běžně se stává, že proměna v dospělce proběhne až v následujícím roce po přezimování.