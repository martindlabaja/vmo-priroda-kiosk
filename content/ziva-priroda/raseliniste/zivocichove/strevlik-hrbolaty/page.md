---
title: Střevlík hrbolatý
gallery: true
---

*Carabus variolosus*

Tento větší (23–30 mm), černě zbarvený střevlík je prakticky nezaměnitelný díky textuře svých krovek, podle které také dostal své jméno. Je to středoevropský druh s výraznou vazbou na vlhké biotopy – lesní potůčky, prameniště a rašeliniště. V blízkosti vody nebo dokonce přímo ve vodě loví svou kořist, kterou bývají nejčastěji různí plži nebo kroužkovci. U nás se vyskytuje téměř výhradně jen na Moravě ve středních a vyšších polohách, kde bývá na vhodných biotopech vcelku hojný. Většinou je aktivní v noci, přes den se skrývá pod kameny či v rozpadajícím se dřevě. Na podobných místech také zimuje. V přírodě se dá vidět od dubna do října.