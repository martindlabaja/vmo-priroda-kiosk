---
title: Perleťovec kopřivový
gallery: true
---

*Brenthis ino*

Se svým rozpětím křídel 32 až 40 mm patří mezi menší perleťovce, což je zbarvením dosti uniformní skupina baboček. Má široký areál sahající od Španělska až po Japonsko. V České republice se vyskytuje na vlhkých loukách a okrajích rašelinišť především ve vyšších polohách, i když v poslední době se objevuje i v nížinách, třeba v Litovelském Pomoraví. Na vhodných lokalitách může být dosti hojný Živnou rostlinou housenek je především tužebník jilmový (Filipendula ulmaria) v menší míře i krvavec toten (Sanguisorba officinalis). Samotářsky žijící housenky jsou, na rozdíl od dospělců, aktivní zejména v noci. Po dorostení přezimují.