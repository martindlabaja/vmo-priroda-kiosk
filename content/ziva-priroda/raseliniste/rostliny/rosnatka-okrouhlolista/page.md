---
title: Rosnatka okrouhlolistá
gallery: true
---

*Drosera rotundifolia* L.

**Čeleď:** *Droseraceae* – rosnatkovité

**Charakteristika:**  
**M**asožravá rostlina rostoucí na extrémních stanovištích s nízkým obsahem živin a kyslíku, vysokou hladinou vody a kyselým pH – na rašeliništích, rašelinných loukách a prameništích. Okrouhlé listy jsou uspořádány v přízemní růžici. Listy jsou uzpůsobeny k lapání hmyzu – jsou opatřeny žláznatými chlupy (tentakulemi), které mají na vrcholu kapičku lepkavé tekutiny. Drobné bílé květy jsou uspořádané na dlouhém stvolu; kvete od června do srpna.

**Zajímavosti**:****  
Jméno je odvozeno od kapiček tekutiny na chlupech připomínajících rosu.  
Je chráněna zákonem v kategorii silně ohrožený druh.  
Obsahuje množství léčivých látek dříve využívaných k léčbě průdušek, cukrovky a proti křečím. Dnes se ve farmacii nevyužívá a z důvodu ochrany rostliny se nesmí sbírat ani pro lidové léčitelství.  
Rosnatce byla přisuzována magická schopnost vyléčit všechny choroby a prodloužit život až do doby posledního soudu.