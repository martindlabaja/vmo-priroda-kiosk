---
title: Ploník obecný
gallery: true
---

*Polytrichum commune* Hedw.

**Čeleď:** *Polytrichaceae* – ploníkovité

**Charakteristika:**  
Statný, nevětvený mech, vysoký vysoký 20–50 cm. Má úzké, kopinaté, na okraji pilovité listy, ty za vlhka (horní částí) silně odstávají od lodyhy. Dolní (pošvatá) část listů obaluje lodyhu. Rostliny tak mohou vzdáleně připomínat malý jehličnan. Tobolka, kterou nese i více jak 10 cm dlouhý štět, je hranatá a v mládí ji kryje „z chlupů upletená“ čepička.

**Stanoviště:**  
Roste na rašeliništích, v rašelinných lesích a kolem lesních potůčků.

**Zajímavosti**:****  
Patří k druhům mechů, kterými byly vycpávány mezery mezi trámy u roubených staveb.  
Vědecké jméno rodu *Polytrichum* je odvozené z řeckých slov „polys“ = mnoho a „thrix“ = chlupy – poukazuje na stavbu čepičky tvořené velkým množstvím chlupů.