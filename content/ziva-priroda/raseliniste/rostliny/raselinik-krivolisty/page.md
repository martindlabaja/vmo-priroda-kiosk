---
title: Rašeliník křivolistý
gallery: true
---

*Sphagnum* *fallax* H. Klinggr.

**Čeleď:** *Spahgnaceae* – rašeliníkovité

**Charakteristika:**  
Podobně jako ostatní rašeliníky poměrně statný mech, vysoký 8–20 cm, který má zelenou, žlutozelenou až hnědavou barvu. Na lodyze jsou větve nahloučené do svazečků, které na horním konci tvoří tzv. hlavičku. Listy větví jsou kopinaté, v suchém stavu poněkud kadeřavé, většinou přilehlé.

**Stanoviště:**  
Roste na více druzích stanovišť – vrchovištích, vlhkých loukách, v rašelinných lesích, na skalách, u potůčků, u rybníků. Patří k nejhojněji rozšířeným rašeliníkům na našem území.