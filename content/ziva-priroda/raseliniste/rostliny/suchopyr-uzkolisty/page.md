---
title: Suchopýr úzkolistý
gallery: true
---

*Eriophorum angustifolium* Honck.

**Čeleď:** *Cyperaceae* – šáchorovité

**Charakteristika:**  
Téměř netrsnatá, světle zelená rostlina dorůstající do 60 cm. Listy vyrůstají ve spodní polovině lodyhy a jsou široké jen několik milimetrů, vrchní list je většinou nazpět ohnutý a často má červenou špičku. Květenství vyrůstá na oblé lodyze a je tvořeno klásky, kterých je nejčastěji do 5, stopkaté klásky jsou později převislé, stopky klásků jsou lysé. Typické je chlupaté okvětí, bílé chlupy se v průběhu květu prodlužují až na 4 cm. Kvete v dubnu a květnu.

**Stanoviště:**  
Stabilně podmáčené kyselé půdy – zamokřené louky, rašeliniště, slatiny.

**Zajímavosti**:****  
Může růst i v hustých porostech, které lidé přirovnávají k „polím s bavlnou“.