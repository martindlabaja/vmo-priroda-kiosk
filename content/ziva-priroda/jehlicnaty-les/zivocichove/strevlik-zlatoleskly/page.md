---
title: Střevlík zlatolesklý
gallery: true
---

*Carabus auronitens*

Jeden z našich nejkrásnějších střevlíků dorůstá až 30 mm. Krovky jsou zbarvené zeleně s nádechem do zlata a silným leskem. Na každé z nich jsou tři podélné lišty, jejichž hřbet je tmavý, čímž se liší od podobného druhu, střevlíka zlatitého, Carabus auratus, který má i hřbety lišt zelené. Stehna má oranžovo-červená, zbytek nohou je černý. Je to druh s evropským typem rozšířením, který se u nás vyskytuje hlavně v lesích ve vyšších polohách. Má převážně noční aktivitu. Jak larvy, tak dospělci jsou draví, živí se zejména slimáky, žížalami a larvami jiného hmyzu. Na zimu se dospělci schovávají do rozpadajícího se dřeva nebo pod odlupující se kůru.