---
title: Drozd brávník
gallery: true
---

*Turdus viscivorus*

Náš největší drozd. Je poměrně plachý a vzlétá před lidmi na velkou vzdálenost. Se zpěvem začíná poměrně brzy, již ke konci zimy. Samice snáší tři až pět vajec v průběhu března. Naši ptáci pravděpodobně zimují ve Středozemí. Přes zimu se u nás zdržují jedinci, o jejichž původu moc nevíme. Živí se hlavně bezobratlými a v zimním období je známá jeho specializace na bobule jmelí nebo ochmetu. V této době si jednotliví ptáci přísně obhajují stromy s bohatou úrodou bobulí. Běžně tak odhánějí jiné ptáky a útočí i na ty, kteří například jenom prolétají kolem „jejich“ stromu. Známé jsou tak případy, kdy se jednomu brávníkovi podaří odehnat mnohapočetná hejna hladových brkoslavů severních.