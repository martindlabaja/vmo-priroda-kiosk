---
title: Modřín opadavý
gallery: true
---

Larix decidua *Miller*

**Čeleď:** *Pinaceae* – borovicovité

**Charakteristika:**  
Opadavý jehličnan dorůstající výšky až 40 m. Má kuželovitou korunu, jejíž spodní větve jsou typicky prohnuté – od kmene nící a na koncích vystoupavé. Jehlice měkké, 2–3 cm dlouhé, rostou v chomáčcích na brachyblastech (zkrácených větévkách). Jasně zelené. Na podzim se zbarvují do zářivě žluté. Je to náš jediný domácí jehličnan, který na podzim shazuje jehlice. Samčí květenství malá, žlutá, převislá. Samičí karmínově červená, vzpřímená. Kuželovitě vejčité šišky tmavě hnědé barvy, veliké kolem 3 cm. Často zůstávají i několik let na stromě. Borka zpočátku hladká, šedo-zeleno-hnědá. Později červenohnědá, hluboce rozpukaná a šupinatá.

**Stanoviště:**  
**S**větlé horské lesy. Významně světlomilná dřevina, nesnášející v dospělosti ani boční zástin.

**Zajímavosti**:****  
Dřevo modřínu je trvanlivější a pevnější než u ostatních jehličnanů, používalo se proto ke stavbě domů a dělaly se z něj střešní šindele.  
Modřín opadavý je zdrojem tzv. benátského terpentýnu (gloretu), což je světlá, pronikavě vonící pryskyřice.  
Podle keltských pověstí je modřín stromem horských víl, které nad ním mají ochrannou moc.