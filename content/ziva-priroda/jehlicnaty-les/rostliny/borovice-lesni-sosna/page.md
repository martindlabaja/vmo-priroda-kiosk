---
title: Borovice lesní, sosna
gallery: true
---

Pinus sylvestris *L.*

**Čeleď:** *Pinaceae* – borovicovité

**Charakteristika:**

Vždyzelený jehličnan dorůstající výšky 30 m. Mladé stromy mají pravidelnou, kuželovitou korunu, staré stromy spíše kulovitou až nepravidelnou. Větve i kmen jsou často pokroucené. modro-šedo-zelené jehlice jsou uspořádány po dvou na brachyblastech. Jsou tuhé, pokroucené, až 7 cm dlouhé (na starších stromech jsou kratší). Samčí květenství žlutá, rostou na bázi nových větévek. Samičí červená – rostou na koncích větévek. Tmavě hnědé šišky rostou jednotlivě nebo po dvou až třech. Borka šedohnědá, směrem k vrcholu rostliny zabarvená do rezavo-růžova.

**Stanoviště:**

Výrazně světlomilný strom, který se připůsobí velmi rozličným podmínkám. Sosna je nejrozšířenějším zástupcem rodu *Pinus* v Evropě – roste od Laponska po Španělsko, směrem na východ až na Sibiř. Vystupuje do nadmořské výšky až 1300 m.

**Zajímavosti**:****

Borovicové šišky se dříve používaly jako topivo.  
Borovici se říkalo „ohnivý strom“ díky využití borové pryskyřice na výrobu loučí.  
Borové silice, obsažené v koupeli, nebo v masážních olejích jsou vynikajícím přípravkem proti revmatismu a poruchám prokrvení.  
Kouř z pálené borovice má dezinfekční účinky a zabraňuje hnilobě.