---
title: Jedle bělokorá
gallery: true
---

Abies alba *Miller*

**Čeleď:** *Pinaceae* – borovicovité

**Charakteristika:**  
Vždyzelený jehličnan většinou se silným a rovným kmenem, kuželovitou korunou, který může dosáhnout výšky kolem 50 metrů. Jehlice krátké, tupé, ohebné, na spodní straně mají dva světlejší pruhy. Samčí květenství jsou kulovitá, žluto-růžová, v úžlabí jehlic na koncích větévek. Samičí šištice kolem 10 cm dlouhé, vzpřímené, válcovité, zpočátku nazelenalé, později oranžově hnědé. Šišky světle hnědé, vzpřímené. Šupiny se z šišek uvolňují již na stromě – pod jedlí nikdy nenajdete celé šišky. Borka hladká, tmavě šedá, u starších stromů rozpukaná. Dožívá se 200–300 let.

**Stanoviště:**  
Je to typický strom přirozených jehličnatých lesů střední Evropy, Francie, Korsiky a Balkánu. Tvoří přirozenou příměs bučin, zejména na sutích.

**Zajímavosti**:****  
Jedlová pryskyřice je nepostradatelnou součástí mastí proti revmatismu a artróze, má vynikající hojivé účinky. Z čerstvých výhonků se vyrábí přípravky proti kašli a bronchitidě.  
V některých krajích bylo zvykem dávat zesnulým při pohřbu pod jazyk jedlové semínko.