---
title: Muchomůrka červená
gallery: true
---

*Amanita muscaria* (L. ex Fr.) Hook.

**Čeleď:** *Amanitaceae* – muchomůrkovité

**Charakteristika:**  
**Bílý, válcovitý, na bázi ztlustlý třeň s pochvou a širokým prstenem nese klobouk, který může mít v průměru až** 20 cm. Klobouk je nejdříve polokulovitý, později sklenutý, ve stáří rozložený, někdy až mírně miskovitý s hřebenitým rýhováním na okraji. Barva klobouku může kolísat mezi jasně oranžovou až nachově červenou. Je pokryt bílými bradavkami. Lupeny jsou bílé, husté.

**Stanoviště:**  
Jehličnaté, převážně smrkové lesy.

**Zajímavosti**:****  
Obsahuje muskarin a muscinol – látky, které způsobují poruchy vědomí a halucinace.  
Dříve se používala k zabíjení much. Klobouk se vymáčel v oslazené vodě nebo oslazeném mléce. Mouchy sály z povrchu klobouku sladký roztok i s rozpuštěnými jedy a došlo k jejich omámení, případně úplnému usmrcení.  
Jedna ze sibiřských legend říká, že kolik muchomůrek sníš, tolik uvidíš muchomůrkových mužíků, kteří bez krku a nohou hbitě poskakují kolem dokola a pak se zmocní duše a odvádějí ji po spletitých stezkách, jež vedou do světa mrtvých. Do tohoto světa nahlíželi při náboženských obřadech především šamani ugrofinských kmenů východní a západní Sibiře.