---
title: Chrpa modrá
gallery: true
---

*Centaurea cyanus* L.

**Čeleď:** *Asteraceae* – hvězdnicovité

**Charakteristika:**  
Jednoletá až 80 cm vysoká rostlina. Lodyžní listy jsou čárkovitě kopinaté, do 6 mm široké. Úbory jsou jednotlivé, v průměru mají do 3 cm. Květy jsou modrofialové uprostřed a výrazně modré při okrajích, někdy s růžovým nádechem. Kvete od června do srpna. Plodem je podlouhle vejcovitá nažka s chmýrem.

**Stanoviště:**  
Roste především na úhorech a na polích, nejčastěji obilných. Často vytváří modré lemy polí. Vzhledem k změnám v zemědělství se jedná o částečně ustupující druh.

**Zajímavosti**:****  
Pochází z jihovýchodní Evropy, odkud byla zavlečena už ve starověku pravděpodobně s obilím do celé Evropy. Je zařazena do Červeného seznamu cévnatých rostlin ČR jako druh vyžadující další pozornost.