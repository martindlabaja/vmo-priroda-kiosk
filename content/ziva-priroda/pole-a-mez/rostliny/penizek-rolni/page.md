---
title: Penízek rolní
gallery: true
---

*Thlaspi arvense* L.

**Čeleď:** *Brassicaceae* – brukvovité

**Charakteristika:**  
Jednoletá, až 40 cm vysoká bylina. Listy podlouhlé, lodyhu objímají úzkými špičatými oušky. Květy drobné, bílé. Kvete od dubna do září. Typickým znakem této rostliny jsou plody – téměř okrouhlé ploché šešulky připomínající malé penízky.

**Stanoviště:**  
Roste na okrajích polí, úhorech, podél silnic a cest, na rumištích, skládkách a jiných mechanicky narušených místech.

**Zajímavosti**:****  
Hostí četné škůdce a je přenašečem chorob kulturních rostlin z čeledi brukvovitých (např. řepka, kapusta, košťáloviny).  
Má nahořklou chuť a mírně česnekové aroma. Mladé listy se sbírají do salátů.  
Používá se pro výrobu biopaliv.