---
title: Sova pálená
gallery: true
---

*Tyto alba*

„… *zvonění i všemi zvony sovy z věže nevyplaší, tak ji nevyděsí ve stodole mlácení třeba i šesti cepy*…“ Tak popsal v roce 1890 V. Šír spjatost sovy pálené s lidmi. Je typickým druhem zemědělské krajiny, kterou využívá pro lov potravy a zároveň je silně vázaná na obývání lidských staveb, jakými jsou kostelní věže, sýpky a zemědělské objekty. Celosvětově nejrozšířenější druh sovy. Živí se hlavně hlodavci. Díky této potravní vazbě je její hnízdní úspěšnost silně spjatá s meziročními změnami početnosti hlodavců. Dokonce v letech, kdy jsou nízké početnosti hrabošů na polích, „pálenky“ nezahnízdí. Naopak v letech, kdy graduje početnost hrabošů na polích, hnízdí sovy i dvakrát do roka.