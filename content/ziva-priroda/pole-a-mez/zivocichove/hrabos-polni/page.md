---
title: Hraboš polní
gallery: true
---

*Microtus arvalis*

Drobný myšovitý hlodavec, který je nejpočetnějším druhem savce na našich polích. Živí se bylinami a trávami, přičemž nejvíce preferuje pícniny. Žije v podzemních norách, které jsou obvykle 20 až 30 cm hluboké. Norové systémy bývají často obývány několika samicemi, až svým charakterem připomínají kolonie. Pro hraboše jsou typické velké výkyvy v početnosti, známé jako tzv. populační cykly: roky s extrémně vysokými početnostmi bývají vystřídány náhlým kolapsem početnosti. Obvykle tyto cykly trvají dva až čtyři roky. Samice může mít za rok až čtyři vrhy, obvykle o pěti až šesti mláďatech. Již dva týdny od narození jsou mladé samice schopné zabřeznout. Celá řada ptačích a savčích druhů predátorů je silně závislá, díky své potravní vazbě na hraboše, na populačních cyklech hrabošů.