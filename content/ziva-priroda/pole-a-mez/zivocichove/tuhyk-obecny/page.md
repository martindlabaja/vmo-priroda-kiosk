---
title: Ťuhýk obecný
gallery: true
---

*Lanius collurio*

Pěvec vzhledu dravce. Je to díky silnému a zahnutému zobáku, jaký vídáme u dravců, i díky černé masce na hlavě. U nás pobývá pouze kolem 70 až 80 dní a zbytek roku tráví v jihovýchodní Africe. Na jaře k nám ťuhýci přilétají začátkem května. Hnízdí pouze jednou do roka. Samice snáší tři až šest vajec, která zahřívá 14 dnů. Hnízdo bývá umístěno ve křoví, přičemž nejčastěji si vybírají šípek, hloh nebo trnku. Loví hlavně bezobratlé živočichy, přičemž si někdy s oblibou nabodává ulovenou kořist na trny keřů. Takto můžeme při troše štěstí v jejich teritoriu najít jakési spižírny potravy.