---
title: Cvrček polní
gallery: true
---

*Gryllus campestris*

Robustní hmyz, který patří do podřádu kobylek. Od pravých kobylek se však snadno pozná podle velké kulaté hlavy a černě zbarveného těla. Pohybuje se téměř výhradně na zemi. Má silné, otrnělé nohy a na konci zadečku dva silné štěty. Samice mají mezi štěty navíc až 1,5 cm dlouhé kladélko. Cvrčci žijí na slunných místech, stepích, zahradách. mezích. Jsou všežraví, nepohrdnou rostlinnými zbytky, mladými rostlinkami ani mrtvým hmyzem. Často požírají kukly motýlů a much. Občas můžou krást pavoukům ze sítí kořist. Dospělci a větší nymfy si vyhrabávají nory, v kterých se schovávají. V blízkosti nor taky samci v noci pomocí křídel cvrkají, čímž lákají samice k páření.