---
title: Strnad obecný
gallery: true
---

*Emberiza citrinella*

*„**Jak to sluníčko pěkně svítí!*“ nebo také „*Kéž bys, sedláčku, chcíp*“. Tak takhle si běžně v minulosti naši předkové humorně předávali informaci, jak poznat zpěv strnada. Strnad je typický druh zemědělské krajiny, kde se živí různými bezobratlými a v zimě hlavně semeny trav a obilí. U nás je stálý po celý rok, přičemž na zimu vytváří hejna o desítkách jedinců. Koncem zimy se hejna rozpadají a samci se stávají silně teritoriálními. Hnízdo si staví na zemi. Samice snáší tři až šest vajec.