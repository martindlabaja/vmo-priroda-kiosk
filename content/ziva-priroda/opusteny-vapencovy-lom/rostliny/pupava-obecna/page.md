---
title: Pupava obecná
gallery: true
---

*Carlina vulgaris* L.

**Čeleď:** *Asteraceae* – hvězdnicovité

**Charakteristika:**  
Dvouletá bylina s přímou, 20–50 cm dlouhou lodyhou, jednoduchou nebo v horní části chudě větvenou. Listy kožovité, zprohýbané, hrubě ostnité, naspodu s vyniklou síťnatou žilnatinou. Přízemní listy uspořádány v růžici, v době květu zasychají. Drobné, červenofialovo-žluté květy jsou uspořádány v úborech na koncích větví. Úbory mají 1–2 cm v průměru, slámově žluté listeny lemující úbor se v teplém a suchém počasí paprsčitě rozevírají. Plodem je nažka s chmýrem. Kvete od července do září.

**Stanoviště:**  
Roste na kamenitých až hlinitých, suchých půdách – v lesních lemech, na pastvinách, mezích, křovinatých stráních a v opuštěných lomech.