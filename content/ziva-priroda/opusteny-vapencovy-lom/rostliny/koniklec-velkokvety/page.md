---
title: Koniklec velkokvětý
gallery: true
---

*Pulsatilla* *grandis* *Wenderoth*

**Čeleď:** *Ranunculaceae* – pryskyřníkovité

**Charakteristika:**  
Vytrvalá bylina, 5–30 cm vysoká, chlupatá s přímou lodyhou. Chlupaté listy se objeví až po odkvětu rostliny. Květy jsou vzpřímené, otevřené, široce nálevkovité, korunní lístky mají světle fialovou barvu. Kvete od března do května. Plodem je nažka s chlupatým přívěskem.

**Stanoviště:**  
Roste na slunných, především vápencových stráních, na skalních i travnatých stepích, vzácněji ve vinohradech a sadech. Často vytváří bohaté porosty. U nás roste pouze v teplých částech Moravy.

**Zajímavosti:**  
Druh je chráněný zákonem v kategorii silně ohrožený druh, ve stejné kategorii je zařazen i v Červeném seznamu cévnatých rostlin ČR.  
V minulosti se koniklec používal v léčitelství, jeho kořen údajně spolehlivě zaháněl morovou nákazu.