---
title: Chrpa Triumfettova
gallery: true
---

*Centaurea triumfettii* All.

**Čeleď:** *Asteraceae* – hvězdnicovité

**Charakteristika:**  
Vytrvalá, asi 0,5 m vysoká bylina. Přímá nebo vystoupavá lodyha je v horní části jen chudě větvená. Listy jsou velice různotvárné, měkké, šedoplstnaté. Úbory jsou na koncích větví, prostřední květy jsou fialové, okrajové jsou modré. Plody jsou nažky opatřené dvouřadým bílým chmýrem. Kvete od června do srpna.

**Stanoviště:**  
Roste především na výslunných stráních, skalách, lesostepích, popřípadě světlých lesích na teplejších stanovištích na vápencových podkladech od nížin do podhorských oblastí.

**Zajímavosti:**  
Podle Červeného seznamu cévnatých rostlin ČR je zařazena mezi ohrožené druhy naší květeny.