---
title: Máčka ladní
gallery: true
---

*Eryngium campestre* L.

**Čeleď:** *Apiaceae* – miříkovité

**Charakteristika:**  
Vytrvalá bylina s mohutným kulovitým kořenem, 30–50 cm vysoká, s přímou a větvenou lodyhou, která vytváří kulovitou strukturu. Listy 2x zpeřené, s ostnitě zubatými úkrojky. Květní hlávky kulovité, jednotlivé květy mají bělavě zelené korunní lístky. Plodem je dvounažka. Kvete v červenci až srpnu.

**Stanoviště:**  
Roste na vápnitých půdách – na výslunných stráních, pastvinách, travnatých a kamenitých svazích.

**Zajímavosti:**  
Máčka patří k tzv. stepním běžcům – po dozrání semen se celá rostlina odlomí a za pomoci větru se přesunuje na jiná místa. Při pohybu dochází k uvolňování semen.  
Od starověku byla používána v léčitelství – podporuje vykašlávání, působí protizánětlivě v močových cestách, snižuje soudržnost močových kaménků, pomáhá při zažívacích problémech a působí rovněž jako afrodiziakum.