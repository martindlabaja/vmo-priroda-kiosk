---
title: Kakost luční
gallery: true
---

*Geranium pratense* L.

**Čeleď:** *Geraniaceae* – kakostovité

**Charakteristika:**  
Vytrvalá bylina. Lodyhy i listy chlupaté. Čepel listů dlanitě 5–7dílná. Květy v dvoukvětých vidlanech, na hustě žláznatých stopkách. Květy fialově modré se světlými až nachovými žilkami. Kvete od května do září. Plody připomínají zobák čápa - osiny semen jsou prohnuté a napnuté. Po dozrání semen je napětí naráz uvolněno a semena jsou tak vymrštěna do okolí, často až do vzdálenosti více 2 m.

**Stanoviště:**  
Vlhké louky, břehy, příkopy, travnaté náspy, preferuje půdy hluboké, na živiny bohaté, zásadité a polohy mírně teplé, nezastíněné.

**Zajímavosti**:****  
Kořen kakostu lučního se používá v léčitelství při zevním i vnitřním krvácení, proti průjmům, na nehojící se rány a ekzémy. Lidový název kakostu je „čapí nůsek“ podle tvaru plodů.