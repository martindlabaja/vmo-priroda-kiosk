---
title: Ohniváček černočárný
gallery: true
---

*Lycaena dispar*

Jeden z našich větších druhů ohniváčků, který se vyznačuje výrazným pohlavním dimorfismem. Samci mají horní stranu křídel sytě oranžovou, kdežto samice mají na oranžovém podkladě mnoho hnědých skvrn. V Evropě jde o vzácnější druh, který třeba vyhynul v Anglii, kde byl později ale úspěšně reintrodukován z Holandska. Je celoevropsky chráněn soustavou Natura 2000, protože lidská činnost často ohrožuje jeho stanoviště, kterými jsou vlhké louky v nížinách. V České republice se vyskytuje téměř výhradně na Moravě. Není zde však ohrožen, v posledních desetiletích naopak silně expanduje. Expanze tohoto motýla kopíruje expanzi jeho živných rostlin, kterými jsou různé druhy šťovíků (Rumex spp.). Je to bivoltinní druh, imaga jarní generace se objevují již v dubnu, podzimní generace létá do září.