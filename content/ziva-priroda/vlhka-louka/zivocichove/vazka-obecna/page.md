---
title: Vážka obecná
gallery: true
---

*Sympetrum vulgatum*

Jedna z nejběžnější vážek, která žije od nížin do hor v okolí stojatých vod nebo i na vlhkých loukách s výskytem tůněk. Preferuje prostředí s mělkou vodou, která je bohatě zarostlá vegetací. Nevadí jí ani mírné znečištění vody. Samci jsou zbarveni do červena, samice jsou žlutohnědé. Samci vyhlížejí samice z vyvýšené vegetace a při jejich přiblížení je pronásledují a nutí k páření. Nejsou však teritoriální, často sedává více samců poblíž sebe. Samice kladou vajíčka do mělké vody, někdy i na bahnitý terén. Vajíčka přezimují a teprve na jaře se z nich vylíhnou dravé larvy. Imaga létají od června až do pozdního podzimu. Jsou to zdatní letci, kteří mohou zaletovat i daleko od vody.