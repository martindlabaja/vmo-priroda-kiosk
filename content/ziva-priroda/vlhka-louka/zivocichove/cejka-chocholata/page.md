---
title: Čejka chocholatá
gallery: true
---

*Vanellus vanellus*

Kdysi velice běžný druh zemědělské krajiny. Na jaře je dobře známá svým neobvyklým hlasem a smyčkovitými lety, připomínajícími akrobatické přemety. Naše čejky zimují ve Francii a Itálii a v průběhu února se k nám vracejí. Patří tak mezi první posly přicházejícího jara. Hnízdí na zemi, kde v nepatrné kotlince bývají obvykle v průběhu dubna snesena čtyři vejce, která dokonale splývají s podkladem. Vejce zahřívají oba partneři. Ztráty na hnízdech jsou značné, obvykle více jak 50 % hnízd je zničeno. Velké množství hnízd je zničeno zemědělskou technikou, zvláště při vláčení, válcování a setí. Čejky se živí hlavně bezobratlými, nejdůležitější složkou jejich potravy jsou přitom žížaly.