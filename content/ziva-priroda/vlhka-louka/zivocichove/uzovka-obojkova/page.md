---
title: Užovka obojková
gallery: true
---

*Natrix natrix*

Dvě měsíčkovité skvrny na zadní části hlavy jsou známým rozpoznávacím znakem tohoto u nás nejrozšířenějšího druhu hada. Aktivní je přes den. Je vynikající plavec a nejčastěji ji nalezneme na vlhkých místech, poblíž rybníků a vodních toků. Živí se hlavně obojživelníky. Na jaře vylézá z nor obvykle v průběhu dubna. V květnu až červnu dochází k páření, přičemž v této době můžeme nalézt několik samců u jedné samice. Samice kladou vejce (obvykle 10 až 50) v průběhu léta. Mláďata se líhnou obvykle po dvou měsících. Aktivita je ukončena v závislosti na teplotě, obvykle v průběhu října.