---
title: Chrobák jarní
gallery: true
---

*Trypocopris vernalis*

Chrobák hladký je druh světlejších lesů, který má, stejně jako mnoho jeho příbuzných, vyvinutou péči o potomstvo. Dospělci pomocí dokonalého čichu vyhledávají čerstvé exkrementy savců. Podaří-li se jim takový šťastný nález, dají se do horečné činnosti. Pod trusem vyhloubí až 40 cm dlouhou chodbu. Z této hlavní chodby vystupuje několik bočních štol, do kterých spolupracující rodiče napěchují výkaly. Samice pak do každé takové zásobárny naklade jedno vajíčko. Takto připravenou spižírnu a zároveň líheň nakonec uzavřou zeminou. Vylíhlá larva ponravovitého typu se nashromážděnými výkaly živí až do dalšího léta, kdy se zakuklí. Po pár týdnech se z kukly vylíhne nový brouk, který ale zůstává ve svém podzemním úkrytu přes zimu a na povrch vylézá až další jaro.