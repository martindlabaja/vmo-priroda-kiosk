---
title: Kuna lesní
gallery: true
---

*Martes martes*

Jak již druhový název napovídá, nalezneme ji hlavně v lesích. Celkově je méně početná než kuna skalní. Od kuny skalní se nejjednodušeji pozná podle zbarvení náprsenky. U kuny lesní se náprsenka nevětví a je žlutě zbarvená, u kuny skalní se větví, je delší a je bílá. Kuna lesní je velice obratná šelma, která dobře šplhá a skáče po stromech. Aktivní je obvykle přes noc. Žije samotářsky, svá teritoria si značí výměšky žláz, případně trusem. Potrava je velice pestrá a sezónně odráží dostupnost drobných savců, ptáků, hmyzu, ovoce a obojživelníků. Březost trvá 165 až 210 dní.