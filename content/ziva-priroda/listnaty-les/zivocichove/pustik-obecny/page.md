---
title: Puštík obecný
gallery: true
---

*Strix aluco*

V našich lesích nejběžnější druh sovy. K hnízdění si vybírá větší dutiny vzniklé přirozeným procesem ve starších stromech. Dobře přijímá i pro sovy upravené budky. Živí se hlavně drobnými savci a pěvci. Hnízdí obvykle koncem února a v průběhu března, kdy samice snese většinou tři vejce. Vejce zahřívá kolem jednoho měsíce pouze samice, samec jí nosí potravu. U sov samice často začíná se zahříváním vajec již od snesení prvního vejce. V důsledku toho jsou zřetelné rozdíly ve vzrůstu mláďat.