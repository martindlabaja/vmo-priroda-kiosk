---
title: Veverka obecná
gallery: true
---

*Sciurus vulgaris*

Srst veverek je svým zbarvením velice proměnlivá. Na stejné lokalitě můžeme spatřit rezavé, šedavé a až téměř hnědočerné jedince. Jednak je to přítomností jedinců různého zbarvení srsti, ale zároveň i u stejného jedince se v průběhu roku zbarvení srsti velice mění. K línání srsti dochází dvakrát ročně. Veverky jsou aktivní pouze přes den. Ve svém teritoriu mají několik hnízd, a to jak v dutinách stromů, tak i volně postavené z větví a listí v korunách stromů. Obvykle mají dva vrhy do roka. Potravou jsou hlavně semena dřevin, obzvláště v oblibě má šišky jehličnatých dřevin. Na zimu si vytváří spižírny ze semen. Veverčí požerky šišek se poznají lehce: ze šišky obvykle zůstane pouze ohlodané středové jádro a na konci pár šupin. Zdá se, že v minulosti byly veverky mnohem početnější než dnes.