---
title: Střevlík vrásčitý
gallery: true
---

*Carabus intricatus*

Dosahuje délky až 36 mm a patří tak k našim největším střevlíkům. Má charakteristické modrolesklé zbarvení a jemně vrásčité krovky. V České republice se vyskytuje celkem běžně ve světlých vlhčích lesích, místy i v hájích a parcích. Preferuje místa bez bylinného podrostu. Je aktivní ve dne i v noci. Jako ostatní střevlíci jsou jak dospělci, tak i larvy draví. Loví drobné bezobratlé, zejména slimáky. Občas při lovu potravy vylézá i na stromy. Neumí létat, protože má svá blanitá křídla značně redukovaná. Při nešetrném uchopení umí citelně kousnout svými velkými kusadly.