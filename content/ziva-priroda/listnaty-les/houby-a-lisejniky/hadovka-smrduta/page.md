---
title: Hadovka smrdutá
gallery: true
---

*Phallus impudicus* L.

**Čeleď:** *Phallaceae* – hadovkovité

**Charakteristika:**  
Plodnice je v mládí vejčitá, pružná, kožovitá, 3–6 cm vysoká, 3–5 cm široká, bílá až šedobílá; je ukryta pod povrchem půdy. Z tohoto „vajíčka“ později vyroste bílý nosič, na němž sedí náprstkovitý klobouk s žebernatým povrchem pokrytým olivově zeleným slizem páchnoucím po mršině. Nachází se od května do října.

**Stanoviště:**  
**H**umózní lesy, zvláště listnaté na nevápenitých půdách.

**Zajímavosti**:****  
Jako „vajíčko“ má ředkvový pach. Tyto mladé dosud uzavřené plodnice jsou jedlé.  
Rozšiřuje se pomocí much, které láká hnilobný pach – výtrusy se slizem přilepí na mouchy a ty je pak dále rozšiřují.  
V dřívějších dobách byla používána jako afrodisiakum.  
Vajíčkům se též říká „Čertovo vejce“.  
Vědecký název houby *Phallus impudicus* v překladu znamená penis nestoudný.