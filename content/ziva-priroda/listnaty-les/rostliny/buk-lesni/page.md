---
title: Buk lesní
gallery: true
---

Fagus sylvatica *L.*

**Čeleď:** *Fagaceae* – bukovité

**Charakteristika:**  
Většinou statný, velký strom, dorůstající do 30 m výšky. U samostatně stojících stromů narůstá koruna do značných rozměrů. Listy lesklé, tmavě zelené, vejčité, po obvodu lehce zvlněné s dlouhými bělavými brvami. Samčí květy jsou malé, nažloutlé, po několika ve svazečcích. Samičí malé, zelené. Plodem je ostnatá číška pukající čtyřmi chlopněmi. V ní jsou 1 až 3 bukvice (nažky) – ty jsou až 2 cm dlouhé, ostře trojhranné, hnědé, lesklé. Borka hladká, šedá.

**Stanoviště:**  
Dává přednost dobře provlhčeným půdám, bohatým na živiny, v klimatických polohách s chladnými léty. Daří se mu v nížinách i v polohách do 1500 m n.m.

**Zajímavosti**:****  
Bukvice na jaře klíčí pod listím – klíčí pouze ve tmě. Na jejich rozšíření se velmi podílejí i živočichové, kteří jedlé nažky sbírají do svých zimních zásob.  
Bylo vypěstováno mnoho forem a kultivarů s různě tvarovanými či zabarvenými listy, které se vysazují jako okrasné dřeviny v parcích.  
V Anglii se ještě dodnes nazývá buk „matkou lesa“. Bukové dřevo se používalo v kolářství, truhlářství, na parkety, kuchyňské nářadí a také pro výrobu železničních pražců, k výrobě dřevěného uhlí a k uzení.