---
title: Volavka popelavá
gallery: true
---

*Ardea cinerea*

Rozpětím křídel má až dva metry, váhou pouze jeden až dva kilogramy. Nejčastěji ji zpozorujeme na polích, kde loví hraboše polní. Často však loví i ryby a obojživelníky ve vodě při brodění, nebo vydrží nehybně číhat po dlouhou dobu v mělké vodě. Hnízdí v koloniích, vysoko na stromech. Vyskytuje se u nás celoročně. Naši ptáci ale zimují převážně ve Středomoří. Mladí ptáci zimují až v subsaharské Africe, kde můžou zůstat i několik let. V zimě se u nás vyskytující ptáci jsou převážně jedinci, kteří hnízdí dále na sever až severovýchod od nás. Ještě před několika desetiletími byla u nás volavka poměrně vzácným druhem.