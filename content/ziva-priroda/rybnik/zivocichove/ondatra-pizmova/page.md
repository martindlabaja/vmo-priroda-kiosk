---
title: Ondatra pižmová
gallery: true
---

*Ondatra zibethicus*

Původem ze Severní Ameriky. U nás nepůvodní druh hlodavce, který se rozšířil poté, co na počátku 20. století bylo na panství Colloredo-Mansfeldů v Čechách vypuštěno několik jedinců. Posléze došlo k velkému rozšíření téměř po celé Evropě. V minulosti a lokálně je ještě dnes ceněná pro svou kožešinu. Ondatry žiji výlučně v blízkosti vod a k tomu mají i dokonale uzpůsobené tělo. Pod vodou vydrží i několik minut. Aktivní jsou po celý rok. Žijí v rodinných uskupeních (samec, samice a mláďata). Samice mají dva až tři vrhy do roka, obvykle po šesti až osmi mláďatech. Živí se hlavně rostlinami.