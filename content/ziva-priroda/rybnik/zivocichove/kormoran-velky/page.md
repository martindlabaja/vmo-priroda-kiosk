---
title: Kormorán velký
gallery: true
---

*Phalacrocorax carbo*

Kormorán velký je u nás v současné době jedním z nejkontroverznějších druhů živočichů. Dáno je to jeho potravní specializací na ryby. Kvůli ní byl již v dávné minulosti velice intenzivně pronásledován až málem k vyhubení. Po zavedení zákonné ochrany jeho počty v Evropě opět vzrostly a u nás došlo k opětovnému nárůstu početnosti v 80. letech minulého století. Na střední Moravě jsou jeho počty nejvyšší v zimním období. V tu dobu u nás zimují ptáci, kteří původem hnízdí v pobaltských státech.