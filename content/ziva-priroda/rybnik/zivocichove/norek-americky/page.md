---
title: Norek americký
---

*Neovison vison*

Lasicovitá šelma o váze kolem jednoho kilogramu. Na našem území patří mezi nepůvodní druhy. Jeho domovem je Severní Amerika a k nám se dostal lidským přičiněním. První zprávy o výskytu norka amerického na našem území pocházejí z 60. let 20. století. Dnes se ve velkém šíří a postupně osidluje celé území. Nejraději obývá prostředí v blízkosti tekoucích i stojatých vod. Žije samotářsky, kromě krátkého období rozmnožovaní, kdy samci vyhledávají samice. Samci jsou aktivní hlavně v noci a za soumraku. Naopak samice jsou rovnoměrně aktivní v průběhu celého dne. Živí se téměř vším, co najde, a tak jeho potrava odráží lokální nabídku dostupné kořisti (bezobratlí, vodní i suchozemští obratlovci)