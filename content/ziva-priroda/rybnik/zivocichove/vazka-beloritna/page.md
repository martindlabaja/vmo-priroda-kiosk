---
title: Vážka bělořitná
gallery: true
---

*Orthetrum albistylum*

Středně velký druh vážky s výrazným pohlavním dimorfismem. Samci mají zadeček zbarvený do modra s černým koncem, samice jsou žlutohnědé. Od známějšího modrého druhu, vážky ploské (Libellula depressa) se snadno pozná podle absence tmavých skvrn na bázi křídel a štíhlejšího zadečku. Vážka bělořitná je u nás také vzácnější, těžištěm výskytu jsou moravské úvaly a Poodří. V Čechách je hojná pouze v jihočeských rybničních pánvích. Žije v blízkosti stojatých, prohřívajících se vod s bohatou pobřežní vegetací ale zároveň s velkou plochou volné hladiny. Je to obratný a rychlý letec. Při odpočinku sklápí křídla dolů pod hruď. První dospělci se objevují počátkem května, poslední koncem září.