---
title: Vážka červená
gallery: true
---

*Crocothemis erythraea*

Patří mezi menší druhy našich vážek, ale její samci i tak jistě zaujmou svým jasně červeným zbarvením. Samice jsou zbarvené nenápadně hnědozeleně. Areál tohoto druhu je velmi široký, zaujímá většinu Afriky, Evropy a západní část Asie. V České republice je však rozšířena jen místy. Ponejvíce v nižších polohách na Moravě či v Polabí. Žije v okolí stojatých vod s bohatou pobřežní vegetací. Je to velmi dobrý letec, létá prudkým letem nad vodou, často taky usedá na okolní vegetaci. Nevzdaluje se daleko od vody. Výjimkou jsou ale migrující jedinci jarní generace, kteří při hledání dalších vhodných biotopů můžou urazit i stovky kilometrů. Samice kladou vajíčka do vody v blízkosti ponořených rostlin. Larva, která žije v porostech submerzních rostlin nebo v bahně na dně, se vyvíjí jeden rok.