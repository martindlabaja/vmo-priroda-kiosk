---
title: Racek chechtavý
gallery: true
---

*Larus ridibundus*

Ve svatebním šatu (na jaře) má na hlavě nezaměnitelnou hnědočernou masku. V zimním šatu je hlava celá bílá až na nepatrnou hnědou skvrnu u oka. Hnízdí v různě velkých koloniích (až o tisících párech) na zemi nebo nízko nad zemí, hnízdo je obvykle umístěno v pobřežní vegetaci. Samice snáší jednou do roka obvykle tři vejce, přičemž na zahřívání se podílejí oba rodiče. Hlavní složkou potravy je hmyz, dále pak žížaly a drobní savci (vyoraní při zemědělských pracích). V létě je můžeme pozorovat i na dozrávajících třešních. Ptáci hnízdící na Moravě zimují obvykle ve východním Středomoří.