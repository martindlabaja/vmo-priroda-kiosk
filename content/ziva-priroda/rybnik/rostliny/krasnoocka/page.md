---
title: Krásnoočka
gallery: true
---

*Euglenophyta*

Krásnoočka dostala svůj název od jasně červené světločivné skvrny – stigmy. Vedle ní se nachází pulzující vakuola a četné zelené chloroplasty. Krásnoočka se pomocí červeně zbarvené světločivné skvrny na předním konci těla orientují v prostoru. Mohou žít v planktonu i litorálu, nejčastěji tam, kde je dostatek organických látek. Takové podmínky nachází v návesních rybníčcích s kachnami, ptačích rezervacích, dočišťovacích rybnících za škrobárnami, nebo v lesních rybníčcích s velkým množstvím listového opadu. Rozmnožují se výhradně nepohlavně, podélným dělením buněk.