---
title: Vrba křehká
gallery: true
---

Salix fragilis L.

**Čeleď:** Salicaceae – vrbovité

**Charakteristika:**  
Strom dorůstající výšky až 20 metrů, s mohutnými větvemi. Listy štíhle kopinaté, až 16 cm dlouhé, úplně lysé. Samčí i samičí květy jsou uspořádány v asi 5 cm dlouhých, štíhlých jehnědách. Borka silně popraskaná. Mladé výhony se většinou pravoúhle větví, jsou lysé, žlutošedě lesklé. U báze se velmi snadno odlamují.

**Stanoviště:**  
Propustné vlhké půdy na světlých stanovištích v okolí vodních ploch a toků. Snese krátkodobé záplavy. Dříve byla vysazována pro zpevnění břehů podél řek.

**Zajímavosti**:****  
Vrba bývala symbolem smutku, ale také obnovy a víry ve znovuzrození. Symbolizovala také moudrost, inspiraci a schopnost nazírání do budoucnosti, proto pod vrbami sedávali kněží kněžky různých náboženství a také umělci.