---
title: Různobrvky
gallery: true
---

Xanthophyceae

Různobrvky jsou řazeny k hnědým řasám. Chybí jim ale typické barvivo hnědých řas (fukoxanthin), a tak se, díky zelenému zbarvení, snadno zamění se zástupci zelených řas. Obě skupiny se navíc vyvíjely paralelně a dospěly k podobným buněčným tvarům. Rozlišit je můžeme škrobovou zkouškou. Pouze zelené řasy se jodem zbarví, protože obsahují škrob. Různobrvky se nezbarví, protože jejich zásobní látka (chrysolaminaran) má jiné chemické složení. Jejich stélka je buď jednobuněčná nebo mnohobuněčná (zejména vláknitá nebo trubicovitá). Žijí hlavně v půdě a sladkých vodách.