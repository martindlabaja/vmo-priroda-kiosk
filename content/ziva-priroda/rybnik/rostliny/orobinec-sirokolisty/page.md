---
title: Orobinec širokolistý
gallery: true
---

*Typha latifolia* L.

**Čeleď:** *Typhaceae* – orobincovité

**Charakteristika:**  
Vytrvalá, 100–250 cm vysoká bylina. Listy dvouřadé, čárkovité, 1–2 cm široké. Květy jednopohlavné, velmi drobné, bezobalné, na bázi s dlouhými chlupy, uspořádány v hustých, válcovitých palicích. Dolní, silnější palice, je sestavena jen ze samičích květů. Tenčí horní palici tvoří květy samčí. Obě části palice jsou přibližně stejně dlouhé a bezprostředně na sebe navazují. Kvete od července do srpna. Plodem je velmi drobný měchýřek. Samičí palice orobince širolistého mají za plodu hnědou barvu.

**Stanoviště:**  
Vodní rostlina kořenící do 1,5 m pod hladinou. Roste na březích stojatých a pomalu tekoucích vod, na půdách bahnitých až písčitých, výživných.

**Zajímavosti**:****  
Oddenky orobince obsahují velké množství škrobu. Lze je upravit k jídlu nebo použít jako léčivku – působí močopudně, užívaly se jako krev čistící prostředek, proti úplavici a proti vředům v ústech.  
Chmýr ze zralých palic se používal k rozdělávání ohně a také namísto peří do peřin.  
Z listů se pletou rohože, košíky, klobouky apod.  
Orobince se využívají jako součást přírodních čističek odpadních vod.