---
title: Kosatec žlutý
gallery: true
---

*Iris pseudacorus* L.

**Čeleď:** *Iridaceae* – kosatcovité

**Charakteristika:**  
Vytrvalá, 50–150 cm vysoká bylina se silným, větveným oddenkem. Lodyha je přímá, větvená, zploštělá. Listy mečovité, svěže zelené. Květy jasně žluté s fialově hnědým žilkováním. Kvete v květnu a červnu. Plodem je tupě trojboká válcovitá tobolka.

**Stanoviště:**  
Roste na březích stojatých i tekoucích vod, v lesních tůních, příkopech a v rákosinách. Hojnější je v teplejších oblastech.

**Zajímavosti**:****  
Oddenek kosatce žlutého se používal v léčitelství k zastavení krvácení a jako náhrada za puškvorec.  
Obsahuje lehce jedovaté třísloviny. Otrava se projevuje žaludečními a střevními problémy a průjmy. Díky obsahu tříslovin se používal k vydělávání kůží. Pokud se tříslovina z této rostliny smíchá se solemi železa, získá se tak černé barvivo.  
Lidové názvy: kosač, akorum nepravé.