---
title: Obrněnky
gallery: true
---

*Dinophyta*

Obrněnky jsou chráněny pancířem, který se skládá z celulózních destiček. Pancíř je rozdělen rýhou na dvě části a buňka je opatřena dvěma bičíky. Rýha i destičky jsou na obrázku dobře viditelné, stejně jako červená světločivná skvrna (stigma). Rozmnožují se nepohlavně i pohlavně a mají složité životní cykly. Mořská obrněnka *Noctiluca* světélkuje (bioluminiscence). Mořské druhy jsou toxické a často při přemnožení tvoří při pobřeží tzv. rudý příliv. Nebezpečí tohoto jevu spočívá v hromadění toxinů obrněnek v potravním řetězci. Obrněnkami se živí měkkýši, pro něž nejsou jedovaté. Toxiny se v nich však hromadí a stávají se jedovatými pro ty, kteří mořské měkkýše konzumují, tedy i člověka (ústřice, slávky).