---
title: Zevar vzpřímený
gallery: true
---

*Sparganium erectum* L.

**Čeleď:** *Typhaceae* – orobincovité

**Charakteristika:**  
Vytrvalá, 20–60 cm vysoká bylina. Listy tuhé, přímé, čárkovité. Květy jsou uspořádány ve složených květenstvích – hustých kulovitých hlávkách. Tyto hlávky jsou dále seskupeny v latě. Horní hlávky na koncích větévek laty jsou složeny pouze ze samčích květů, spodní ze samičích. Kvete od června do července. Plody jsou suché, nepukavé, na rostlině vytváří typické ježaté kuličky.

**Stanoviště:**  
Bahnité půdy na březích rybníků, tůní, jezer a řek, v rákosinách, na mokrých loukách.

**Zajímavosti**:****  
Na tvar plodů poukazuje slovenské jméno „ježohlav“.