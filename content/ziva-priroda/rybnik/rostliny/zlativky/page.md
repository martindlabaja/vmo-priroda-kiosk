---
title: Zlativky
gallery: true
---

*Synurophyceae a Chrysophyceae*

Zlativky patří mezi hnědé řasy, žijící převážně ve sladkých vodách. Jejich jméno jim dalo zlatavé zbarvení způsobené specifickou kombinací pigmentů. Vyskytují se hlavně v čistých, často kyselých vodách, např. v jezerech, která byla postižena acidifikací (Tatry, Šumava). Umožňuje jim to schopnost ukládat si fosfor (kterého je v těchto vodách nedostatek) do zásoby. Pracovníci úpraven vody je nemají příliš v lásce, protože způsobují zápach upravené vody po rybině.