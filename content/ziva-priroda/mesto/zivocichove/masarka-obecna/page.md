---
title: Masařka obecná
gallery: true
---

*Sarcophaga carnaria*

Je to velká, až 15 mm dlouhá, moucha s typickým zbarvením. Hruď je podélně černošedě proužkovaná, zadeček má šachovnicový vzor z těchto dvou barev. Dalším poznávacím znakem jsou hnědočervené oči a silné ochlupené nohy. Larvy se vyvíjejí na různých organických zbytcích, třeba vyhozených lidských jídlech, nejčastěji ale na rozkládajícím se mase, od čehož dostala moucha i své jméno. Masařky samozřejmě nepohrdnou žádnou mrtvolou. V případě, že kriminalisté objeví lidskou mrtvolu, často jim pomáhají forenzní entomologové, kteří podle druhového složení hmyzí komunity obývající mrtvolu a stadia larválního vývoje jednotlivých druhů mohou celkem přesně určit dobu, která uplynula od smrti.