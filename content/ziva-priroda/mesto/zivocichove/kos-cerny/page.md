---
title: Kos černý
gallery: true
---

*Turdus merula*

Je jedním z nejpočetnějších ptačích druhů v městských parcích a našich zahradách. Přitom ještě koncem 19. století to byl lesní pták. Postupně došlo k osidlování lidských sídel a vytvoření stalých a početných populací ve městech. Zajímavostí je, že městští kosi jsou celoročně stálými, zatímco ptáci hnízdící v lesích na zimu obvykle táhnou do Francie a Itálie. Staří samci se dobře poznají podle sytě oranžově zbarveného zobáku. Barva zobáku je u kosů významným znakem kondice, pomocí něhož lze rozlišit kondiční stav ostatních jedinců. Hnízdí již od dubna, přičemž vejce zahřívá samice. Do roka mají několik hnízdních pokusů, mimo jiné kvůli poměrně vysoké predaci hnízd. V Olomouci není vzácností slyšet zpívat kosa i uprostřed noci – je to vždy v blízkosti světel pouličního osvětlení.