---
title: Vroubenka americká
gallery: true
---

*Leptoglossus occidentalis*

Tato dekorativně zbarvená ploštice dosahuje velikosti až 20 mm. Snadno se pozná podle rozšířených holení zadních nohou. Původně pochází ze severní Ameriky. V Evropě se objevila poprvé v roce 1999 v Itálii, kam byla asi zavlečena dopravou. Od té doby obsadila většinu Evropy. V roce 2006 byla pozorována v Brně, což byl první nález tohoto druhu v České republice. V současnosti je na Moravě již široce rozšířená. Zcela běžně se vyskytuje i v Olomouci. Na podzim se snaží najít úkryty před zimou, a proto v tomto období často proniká i do lidských obydlí. Nijak neškodí, jen cítí-li se v nebezpečí, vypustí silně zapáchající látky. Živí se sáním na jehličnanech, nejčastěji proto vniká do bytů, v jejichž blízkosti tyto dřeviny rostou.