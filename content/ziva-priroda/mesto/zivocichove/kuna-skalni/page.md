---
title: Kuna skalní
gallery: true
---

*Martes foina*

Jedna z našich nejběžnějších lasicovitých šelem. Hojně se vyskytuje v městských zástavbách, obvykle na půdách domů a v prostorech různých hospodářských budov. Aktivní je hlavně v noci a její přítomnost nejčastěji dokládají stopy. Živí se hlavně myšovitými hlodavci, drobnými ptáky a sezónně má ve veliké oblibě ovoce. K páření dochází v průběhu června až července a samice jsou březí až devět měsíců. U nás občas potrápí majitele aut. Obzvláště mladé kuny v rámci hry rády lezou pod kapoty aut, kde v prostoru motoru nejednou prokousávají kabely.