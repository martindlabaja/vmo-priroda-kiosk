---
title: Hrdlička zahradní
gallery: true
---

*Streptopelia decaocto*

Typický obyvatel měst a vesnic. Až do konce 19. století se jednalo o druh hnízdící hlavně v Asii, následně ale došlo k nebývalé expanzi do Evropy. V průběhu několika desítek let se tak rozšířila téměř po celé Evropě. Pobývá u nás celoročně a hnízdí několikrát do roka. Hnízdo je vždy v blízkosti lidských sídel. Snáší obvykle dvě vejce, přičemž se partneři střídají při jejich zahřívání. Není u nich typický pohlavní dimorfismus, a proto jsou si samec i samice velice podobní. Volání hrdličky někdy nezkušenému pozorovateli připomíná volání kukačky obecné, a tak si je někdy lidé na jaře spletou s datem prvního volání kukačky.