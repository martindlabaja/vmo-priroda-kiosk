---
title: Rorýs obecný
gallery: true
---

*Apus apus*

Rorýs je pták, který celý život prožije ve vzduchu. K tomu má dokonale uzpůsobené tělo: dlouhá špičatá křídla, dokonale aerodynamický tvar těla a velice krátké nohy, které až na pár chvil vůbec nepotřebuje. Rorýs je u nás pouze krátkodobým návštěvníkem. Přilétá počátkem května, zdrží se pouze na dobu nezbytnou pro zahnízdění a pak se začátkem srpna vrací do jižní Afriky. U nás hnízdní hlavně v různých dutinách paneláků, a tak je to typický letní pták našich městských sídlišť. Vzhledem k  velikosti svého těla je neobyčejně dlouhověkým ptákem. (Menší ptáci se obvykle dožívají nižšího věku.) Je také velmi věrný svým hnízdištím. V poslední době ho ohrožuje úbytek hnízdních příležitostí v důsledku masivního zateplování budov.