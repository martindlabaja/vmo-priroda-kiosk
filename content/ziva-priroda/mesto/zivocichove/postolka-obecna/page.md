---
title: Poštolka obecná
gallery: true
---

*Falco tinnunculus*

Je jedním z našich menších sokolovitých dravců. Obývá hlavně zemědělskou krajinu, ale nápadné je její postupné obývaní městského prostředí. Ve městech využívá k hnízdění vyšší stavby, kde jí postačí různé výklenky, římsy nebo i lodžie paneláků. Ve snůšce bývá 3 až 7 vajec, která zahřívá samice. Starostí samce je v této době krmit samici. Při lovu kořisti poznáme poštolky podle jejich typického třepotavého letu na místě. Živí se zejména myšovitými hlodavci a bezobratlými, přičemž za kořistí často zalétávají do polí na okraje měst. U poštolky je výrazný rozdíl v zabarvení peří mezi pohlavími, což je poměrně zřídkavé u dravých ptáků.