---
title: Škumpa orobincová
gallery: true
---

Rhus hirta (L.) Sudw.

**Čeleď:**  
Anacardiaceae – ledvinovníkovité

**Charakteristika**:****  
Opadavý, až 5 m vysoký, vícekmínkový stromek s deštníkovitou korunou pocházející z východu Severní Ameriky. Listy lichozpeřené, až 60 cm dlouhé. Lístky (asi 10 párů) jsou kolem 12 cm dlouhé a asi 4 cm široké, na líci temně zelené, na rubu modrozelené. Na podzim se zbarvují do jasných barev v odstínech žluté až červené. Samčí květenství žlutozelené, samičí tmavě červená. Plody jsou malé peckovice, karmínové, štětinatě chlupaté.

**Zajímavosti:**  
Plody se namáčely ve studené vodě a vyráběl se tak nápoj „sumac-ade“ nebo také „indiánská limonáda“. Používaly se i k zesílení octa.  
V Severní Americe se listy využívaly v koželužství, protože obsahují hodně tříslovin.  
Dřevo má velmi výraznou barevnou kresbu, používá se v řezbářství.  
V Evropě se pěstuje asi od r. 1629. V Čechách byla jako první zaznamenána v Praze r. 1835.