---
title: Kokoška pastuší tobolka
gallery: true
---

*Capsella bursa-pastoris* (L.) Med.

**Čeleď:**  
*Brassicaceae* – brukvovité

**Charakteristika:**  
1letá nebo 2letá, až 40 cm vysoká bylina s přímou, trsnatou lodyhou. Listy v přízemní růžici podlouhlé a alespoň na okrajích zubaté či laločnaté. Lodyžní listy kopinaté, obvykle objímavé. Všechny listy chlupaté. Květy uspořádané v řídkém hroznu s koncovým vrcholíkem, bílé. Plody jsou trojúhelníkovité až podlouhle klínovité šešulky. Kvete od března do října.

**Stanoviště:**  
Hojný druh rostoucí na různých typech půd, často na stanovištích ovlivněných lidskou činností – okrajích cest a chodníků, polí, zahrad, na skládkách, železničních náspech, navážkách i rumištích.

**Zajímavosti:**  
Původně byl tento druh rozšířen zřejmě jen ve Středozemí,  
v současnosti roste téměř po celém světě.  
V léčitelství se využívá nať kokošky, která se sbírá po celý rok. Droga obsahuje látky působící na hladké svalstvo děložní a to tak,  
že zvyšuje stahy hladkých svalů. Hlavní použití nachází při léčbě gynekologických obtíží. Zevně se užívá na pohmožděniny a na záněty šlach. Při neodborném nebo dlouhodobém užívání může dojít k předávkování, které se projevuje otravou a obrnou centrálního nervstva.