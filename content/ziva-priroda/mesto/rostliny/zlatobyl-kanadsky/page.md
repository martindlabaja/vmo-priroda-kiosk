---
title: Zlatobýl kanadský
gallery: true
---

*Solidago canadensis* L.

**Čeleď:**  
*Asteraceae* – hvězdnicovité

**Charakteristika**:****  
Vytrvalá, 50–250 cm vysoká bylina. Lodyha hustě a krátce chlupatá, přímá, v květenství rozvětvená, často nachově naběhlá. Listy kopinaté, zubaté, na spodní straně chlupaté. Květenství je jednostranná, rozkladitá lata, ze stovek malých, jasně žlutých květů. Kvete od srpna do října. Plody jsou drobné nažky s chmýrem snadno se šířící větrem.

**Stanoviště**:****  
Činností člověka ovlivněná místa – rumiště, zahrady, železniční náspy, okraje komunikací – odkud se šíří i na břehy řek, do lužních lesů a lesních světlin.

**Zajímavosti:**  
Pochází ze Severní Ameriky. V Evropě byl nejprve pěstován jako okrasná, medonosná a léčivá rostlina. Od poloviny 19. století zplaňuje a patří mezi invazní druhy rostlin, které vytlačují původní druhy rostlin.