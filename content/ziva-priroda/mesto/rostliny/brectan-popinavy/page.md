---
title: Břečťan popínavý
gallery: true
---

*Hedera helix* L.

**Čeleď:**  
*Araliaceae* – aralkovité

**Charakteristika**:****  
Plazivý nebo popínavý keř (kořenová liána), stonek větvený, až 20 m dlouhý. Listy 3–5laločnaté, vždyzelené. Květy zelenavě žluté, vykvétají pouze staré popínavé exempláře. Plodem jsou kulovité bobule, v době zralosti modročerné. Rostlina se může dožít až několika set let.

**Stanoviště:**  
Roste ve stinných listnatých lesích a na skalách, na starých zdech, pěstuje se v zahradách a parcích.

**Zajímavosti:**  
V antice byl břečťan symbolem nesmrtelnosti, přátelství, věrnosti, ale i veselosti a nevázaného života. Byl spjat s bohem Dionýsem.  
Z plodů se získávalo barvivo pro barvení vlny a látek do odstínů růžové a šedé.  
Listy se sbírají jako léčivka, rostlina je však jedovatá, nedoporučuje se proto její individuální vnitřní užívání. Zevně lze použít na kožní vyrážky, hemeroidy, při bolestech kloubů a na drobnější spáleniny.