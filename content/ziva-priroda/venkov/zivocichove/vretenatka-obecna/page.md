---
title: 'Vřetenatka obecná '
gallery: true
---

*Laciniaria biplicata*

Patří do druhově bohaté čeledi závornatkovitých (*Clausilidae*). Ty se vyznačují typickým tvarem ulity, která je štíhlá (u vřetenatky obecné šíře do 4 mm), ale přitom poměrně vysoká (až 18 mm). Zbarvení ulit bývá hnědé, s povrchem zdobeným jemnými žebry a rýhami. Vřetenatka obecná je středoevropský druh, žijící nejčastěji v lesích, ale objevuje se i v zahradách či parcích. Hojně obývá zastíněné stěny skal, případně hradů a zřícenin. Pod takovými stěnami můžeme nalézt i větší množství nahromaděných ulit tohoto či příbuzných druhů.