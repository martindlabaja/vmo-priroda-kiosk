---
title: Lišaj svlačcový
gallery: true
---

*Agrius convolvuli*

Podobně jako lišaj smrtihlav k nám i tento velký druh (rozpětí křídel 80 – 120 mm) druh zalétá z jižní Evropy pouze na léto. Motýli přilétají od května do července. Létají hlavně za soumraku. Sají nektar z květů za letu, kdy se ve vzduchu umí zastavit podobně jako kolibříci. Mají nejdelší sosák z našich motýlů (až 10 cm), což jim umožňuje sát i z květů s dlouhými trubkami. Oplodněné samice kladou vajíčka na listy svlačce rolního (*Convolvulus arvensis*). Housenky jsou hnědě zbarvené a stejně jako u ostatních lišajů mají na konci zadečku trnitý výběžek. Mohou dorůst velikosti až 12 cm. Ke kuklení zalézají 10 – 30 cm hluboko do země. Vylíhlí motýli pak odlétají zpět na zimoviště.