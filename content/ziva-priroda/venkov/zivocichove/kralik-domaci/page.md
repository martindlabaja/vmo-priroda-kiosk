---
title: Králík domácí
gallery: true
---

K domestikaci králíka došlo před přibližně 3 tisíci lety v oblasti Středomoří (Španělsko a severní Afrika). Původním druhem, ze kterého byl domestikován, je králík divoký (*Oryctolagus cuniculus*). Mezi Římany se záhy stal populární jejich chov (chovali je v ohradách zvaných leporária) a posléze se zvířata rozšířila obchodními cestami po různých částech světa. Do současnosti bylo vyšlechtěno několik desítek plemen králíka.