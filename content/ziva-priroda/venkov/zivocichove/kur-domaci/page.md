---
title: Kur domácí
gallery: true
---

Kur byl vyšlechtěn z kura bankvivského (*Gallus gallus*) přibližně před 6 až 7 tisíci lety v Indii. Z Indie došlo obchodními cestami k šíření do celého světa. Pravděpodobně původní účel domestikace, dodnes v některých částech světa praktikovaný, byly kohoutí zápasy. Šlechtění na produkci vajec a masa přišlo později. Dnes je vyšlechtěno několik tisíc plemen slepic, která se obecně rozdělují do několika širokých skupin (podle užitkovosti, původu a stupně prošlechtění).