---
title: Kachna domácí
gallery: true
---

Všechna dnes vyšlechtěná plemena kachny domácí pocházejí z kachny divoké (*Anas platyrhynchos*). Druhým běžně chovaným druhem kachny je pižmovka domácí, vyšlechtěná indiány z jihoamerické pižmovky velké (*Cairina moschata*). Původ a časování domestikace kachny nejsou dostatečně objasněny, ale obecně se uvažuje o vícero místech v jihovýchodní Asii a Mezopotámii. Doposud nejstarší zachovaná vyobrazení kachen v lidské péči jsou přibližně 5 tisíc let stará. Domácí a divoké kachny se mohou křížit, tak lze někdy v přírodě pozorovat abnormálně zbarvené jedince kachny divoké.