---
title: Koza domácí
gallery: true
---

Spolu s ovcí je koza jedním z nejstarších domestikovaných zvířat. Koza domácí byla vyšlechtěna z kozy bezoárové (*Capra aegagrus*). K tomuto procesu došlo před přibližně 10 tisíci lety, pravděpodobně nezávisle na sobě v oblasti pohoří Zagros v Iránu a ve východní Anatólii. Dnešní kozy vykazují velkou genetickou podobnost s linií z východní Anatólie. To naznačuje, že z této oblasti došlo k obrovskému šíření kozy do celého světa v souvislosti s obchodem. Dnes se odhaduje, že na celém světě se chová přibližně 700 milionů koz.