---
title: Dobromysl obecná
gallery: true
---

*Origanum vulgare* L.

**Čeleď:** *Lamiaceae* – hluchavkovité

**Charakteristika:**  
Trvalka až 90 cm vysoká. Lodyha je přímá, čtyřhranná, větví se až v horní části. Listy drobné, celokrajné, na obou stranách chlupaté. Květy růžové až růžovofialové. Kvete v červnu až září. Rostlina obsahuje vonné silice.

**Stanoviště:**  
Světlomilná rostlina rostoucí na pasekách, výslunných stráních, a v lesních lemech.

**Zajímavosti:**  
Sušená kvetoucí nať (*Herba origami*) se používá jako léčivka, drcená se používá pod názvem "oregano" jako koření. Obsahuje silice, třísloviny a hořčiny. Používá se do koupelí a jako kloktadlo při zánětech dásní, inhaluje se při kašli. Vnitřně upravuje činnost žaludku a podporuje trávení. Má uklidňující účinky.  
Kdysi se používala na barvení vlny do červenohněda.