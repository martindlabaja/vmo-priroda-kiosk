---
title: Kopr vonný
gallery: true
---

*Anethum graveolens* L.

**Čeleď:** *Apiaceae* – miříkovité

**Charakteristika**:****  
Jednoleté, šedozelená, až 1 m vysoká bylina. Listy mnohonásobně zpeřené s niťovitými úkrojky posledního řádu. Drobné žluté květy jsou složeny po 20–30 do okolíčků, které vytvářejí velké okolíky. Kvete v červenci a v srpnu. Plodem je nažka. Celá rostlina má charakteristickou výraznou vůni.

**Stanoviště**:****  
Kopr vonný pochází ze Středozemí. Je nenáročný na stanoviště – potřebuje světlo, teplo a ochranu před větrem. V současnosti je pěstován v mírných a subtropických pásech celého světa.

**Zajímavosti**:****  
Čerstvá nebo konzervovaná nať se používá jako přísada do pokrmů a nálevů.  
Čaj z listů a plodů podporuje trávení a chuť k jídlu, působí proti nadýmání, tiší kašel, pomáhá při nespavosti a u kojících matek podporuje tvorbu mléka.  
Koupel s koprovými semeny zlepšuje kvalitu nehtů.  
Už Karel Veliký si byl vědom širokého užití kopru a jeho významu, a proto dal roku 812 příkaz pěstovat ho na svých statcích.