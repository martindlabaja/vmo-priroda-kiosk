---
title: Levandule lékařská
gallery: true
---

*Lavandula angustifolia* Mill.

**Čeleď:** *Lamiaceae* – hluchavkovité

**Charakteristika:**  
Nízký polokeř s kůlovým kořenem, stonky vystoupavé až přímé, 20–50 cm vysoké, dřevnatějící, bylinné větve chlupaté, 4hranné. Listy jsou přisedlé, čárkovité, stříbřitě zelené. Květy modrofialové, kvete od června do srpna. Plodem je tvrdka.

**Stanoviště:**  
Pochází ze západního Středomoří, kde roste na výslunných svazích a křovinatých stráních. U nás se pěstuje v zahradách jako okrasná trvalka na výslunných, chráněných stanovištích s lehkou půdou. Při tuhých zimách vymrzá.

**Zajímavosti:**  
Obsahuje vonné silice, díky kterým má široké využití v kosmetice (voňavkářství) a farmacii (masáže, koupele).  
Využívá se jako chuťově výrazné koření.