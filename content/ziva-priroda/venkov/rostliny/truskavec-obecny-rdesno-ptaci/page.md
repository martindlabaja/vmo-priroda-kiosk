---
title: Truskavec obecný (rdesno ptačí)
gallery: true
---

*Polygonum arenastrum* Boreau

**Čeleď:** *Polygonaceae* – rdesnovité

**Charakteristika**:****  
Jednoletá nebo vytrvalá bylina s poléhavými až plazivými lodyhami, které jsou na koncích většinou vystoupavé. Lodyhy jsou až 60 cm dlouhé, rýhované, větvené. Listy zelené, obvejčité, většinou drobné. Květy po 1–5 v úžlabních klubíčkách, okvětní cípy zelenavé s úzkým bělavým až růžovým lemem. Plodem je trojhranná nažka. Kvete od června do října.

**Stanoviště**:****  
Roste podél polních cest, silnic, na chodnících, návsích, dvorcích nebo zahrádkách. U nás velmi hojný druh.

**Zajímavosti:**  
Velmi dobře snáší sešlap a mechanické poškozování i znečištění stanovišť různými látkami.  
Kromě tropických oblastí roste po celém světě.