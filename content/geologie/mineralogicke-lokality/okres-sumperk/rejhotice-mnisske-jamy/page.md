---
title: Rejhotice – Mnišské jámy
gallery: true
---

Páskované železné rudy byly těženy zřejmě před 16. stol. (železárny u Sobotína existovaly už kolem r. 1300), ale konkrétní údaje o zahájení báňské činnosti se nezachovaly. Ložisko Mnišské jámy je v horském prostředí na z. svahu Kamzičníku (1420 m), v nadmořské výšce kolem 1100 m, na jižních svazích Sviního žlebu. V prostoru ložiska jsou relikty důlních děl (zavalené štoly, šachtice, povrchové dobývky) s haldami, na nichž se vyskytují páskované železné rudy složené z magnetitu (těžený minerál), křemene, plagioklasu, chloritu, amfibolu, granátu aj. Ve tmavých páscích převažuje magnetit, ve světlých páscích křemen a v narůžovělých proužcích převládá granát (odrůda spessartin).