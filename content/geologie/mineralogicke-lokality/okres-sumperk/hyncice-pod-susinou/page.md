---
title: Hynčice pod Sušinou
gallery: true
---

Jediné těžené ložisko antimonitu v Olomouckém kraji, situované na z. svahu Mlýnského vrchu jv. od obce. Zahájení těžby: v 18. století, další práce proběhly od počátku 20. století do r. 1920. Ložisko bylo otevřeno 2 štolami, v terénu jsou patrné dvě haldy. Sb-As rudy jsou vázány na poruchu v horninách staroměstské skupiny (amfibolity, ruly). V alterovaných amfibolitech je síť křemen-ankeritových žilek s antimonitem a arzenopyritem. Sekundární minerály: valentinit, kermezit aj. Na druhé straně údolí jsou průzkumné štoly a šachtice pro průzkum Pb-Cu rud, včetně hald. Tyto průzkumné práce zasahují až do katastru Chrastic.