---
title: Petrov nad Desnou – Rauchbeerstein
gallery: true
---

Ve volně ležících balvanech svorů (desenské skupiny) na západních svazích kóty Petrovský vrch (778 m) se vyskytuje především staurolit, místy provázený i granátem. Staurolit vytváří sloupečkovité krystaly do 3 cm, kromě monokrystalů se vyskytuje i ve formě srostlic – vesměs křížových (složených ze 2 krystalů), ojediněle i hvězdicovitých (navzájem se prorůstají 3 krystaly). Krystaly almandinu dosahují velikosti až 10 mm.