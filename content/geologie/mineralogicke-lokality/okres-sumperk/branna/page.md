---
title: Branná
gallery: true
---

V údolí Františkov je v deluviích vzácně nalézán křemen s krystaly kyanitu (až 8 cm); v okolních agrárních haldách je ve svorech častý staurolit (krystaly až 6 cm). U obce je několik lomů ve vápencích skupiny Branné. V dutinách byly sbírány žluté krystaly kalcitu do 5 cm. Na Kutném vrchu (z. od Branné) jsou patrné pozůstatky po těžbě grafitu v grafitických horninách velkovrbenské skupiny. U modré turistické trasy do Starého Města je zachován portál štoly Hubert se zděnou výztuží tvaru oblouku podobného gotickým stavbám. V okolí štoly jsou úlomky grafitu, grafitických břidlic, pyritu a vzácně i sekundární minerál slavíkit.