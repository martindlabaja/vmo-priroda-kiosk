---
title: Maršíkov – Schinderhübel
gallery: true
---

Pegmatit proráží horniny desenské skupiny, 500 m sv. od dřevěného kostela (z r. 1609) v Maršíkově. Mocnost žil: 0,2 – 1 m, žíly tvoří usměrněný křemen-plagioklasový pegmatit (s polohami sillimanitu a se vzácnými minerály), ve středu žil je křemenné jádro. Nalezené minerály: chryzoberyl (žlutozelené tabulky 25 mm), granát (3 mm, oranžově červený), gahnit (černozelené krystaly do 5 mm), ferocolumbit (tabulky 12 mm), muskovit (zelenavý 4 cm), beryl (nedokonalé sloupce do 3 cm), zřídka apatit, zirkon, bismutit, bavenit aj. Lokalita je součástí naučné stezky Sobotín – Maršíkov.