---
title: Maršíkov – Mattenberg
gallery: true
---

V amfibolických břidlicích sobotínského amfibolitového masivu je u vrcholu kóty Lužný (564 m) vyvinuta mineralizace alpského typu ve formě výplní puklin nebo agregátů (tzv. hnízd) v hornině. Popsané minerály: aktinolit (šedozelený jehlicovitý), epidot (světle zelený s růžovým odstínem, tvoří zploštělé paprsčité agregáty do 15 cm a sloupcovité krystaly do 6 cm), klinozoisit (zřídka, šedorůžový, paprsčitý), diopsid (zrnitý i v šedozelených krystalech až 12 mm, dle chemického složení je přeměněn na epidot), adulár (narůžovělé krystaly 8 mm), albit (bílé krystaly do 9 mm), prehnit (bledě zelená výplň trhlin), vzácně rutil (červená zrna 5 mm) a titanit (zelenavé tabulky velké až 25 mm).