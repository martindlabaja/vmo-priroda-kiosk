---
title: Kouty nad Desnou – Červenohorské sedlo
gallery: true
---

Opuštěný lom v erlánech na svahu Červené hory (1333 m) asi 300 m z. od horského hotelu Červenohorské sedlo. Na puklinách šedozeleného amfibolického erlánu se vyskytuje alpská mineralizace: křemen (krystaly do 2 cm), chlorit, prehnit (tabulkovité krystaly 11 mm), epidot (krystaly 2 mm), adulár (krystaly 9 mm) a zeolity (chabazit-Ca, heulandit-Ca a laumontit). Jako na jediné lokalitě na severní Moravě a ve Slezsku zde byl nalezen axinit (šedavě fialové štěpné agregáty do 5 cm a nedokonalé krystaly velké 7 mm).