---
title: Velké Vrbno
gallery: true
---

Grafit byl těžen od 18. stol. z šachtic o hloubce do 25 m, šlo o ruční těžbu ze sledných chodeb a dovrchních dobývek. Ložisko Konstantin je situováno 0,5 km jz. od obce a je vyvinuto ve velkovrbenské skupině. Grafit je uložen v krystalických vápencích a ve fylitech, poloha grafitu je dlouhá 800 m, o mocnosti 2 a výjimečně až 10 m. Jámovým lomem byly těženy 2 grafitové sloje. Kromě grafitu se v lomu vyskytuje tremolit, kalcit, chalkopyrit, flogopit; větráním pyritu vzniká jarosit, sádrovec a síra.