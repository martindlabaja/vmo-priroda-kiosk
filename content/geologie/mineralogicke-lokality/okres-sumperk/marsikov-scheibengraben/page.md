---
title: Maršíkov – Scheibengraben
gallery: true
---

Pegmatit proráží amfibolickou rulou sobotínského masivu 1 km sz. od hájovny (u silnice do Vernířovic). Z pegmatitu byl lomem těžen živec, muskovit a beryl. Popsané minerály: beryl (krystaly o velikosti až 10 x 3 cm) i odrůda akvamarín (průsvitné krystaly do 5 cm), muskovit (zelené lupeny do 7 cm), granát (tmavé krystaly 1 cm, průsvitné 3 mm), gahnit (zelené krystaly do 5 mm), apatit (modrý a zelený, krystaly až 13 mm), bismutit (žlutý, kůry a žilky), oxidy Ta-Nb (columbit 15 mm, tapiolit zrna 25 mm), zirkon (hnědé krystalky 2 mm), triplit (růžově hnědý). V dutinách pegmatitu byl nalezen topaz (bílý, sloupečky 11 mm), bertrandit (čiré tabulky 6 mm), euklas (modrá zrna 3 mm), bavenit (bílé jehličky) aj.