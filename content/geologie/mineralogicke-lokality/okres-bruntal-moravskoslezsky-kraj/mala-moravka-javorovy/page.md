---
title: Malá Morávka – Javorový vrch
gallery: true
---

Těžba Fe-rud probíhala z., v. i s. od Malé Morávky z  hornin vrbenské skupiny (vulkanosedimentárního původu, regionálně metamorfované na fylity a chloritické břidlice s karbonáty). Významné báňské relikty zůstaly na Javorovém vrchu (1002 m) u Jelení cesty 3 km s. od kostela v Malé Morávce i v sousední Dolní Moravici (ložisko Franz-Franz). Počátek těžby není znám, rozsáhlá těžba spadá do 16. stol., byla ukončena v závěru 19. stol. Důl Šimon a Juda byl vyzmáhán v letech 1956 – 57, rudy jsou dvojího typu: jaspilitové (hematit a křemen, tzv. kyselé) a rudy složené z magnetitu, karbonátu, chloritu (zásadité rudy).