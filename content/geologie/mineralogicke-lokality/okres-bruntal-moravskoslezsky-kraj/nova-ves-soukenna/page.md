---
title: Nová Ves – Soukenná
gallery: true
---

Nejstarší doly na stříbro na Moravě a ve Slezsku, byly v činnosti snad už v období Velké Moravy. Rudy Pb-Zn se stříbrem jsou vyvinuty v rudním pásmu o rozměru 1,5 km x 80 m, žíly proráží fylity a chloritické břidlice vrbenské skupiny. Ve středověku byly rudy těženy v pásmu dlouhém 500 m do hloubky přes 50 m, bylo získáno až 20 tun stříbra. Poslední těžba skončila v r. 1959. Křemenné žíly se sideritem obsahují různě velké akumulace rudních nerostů, tvořících většinou zrnité agregáty (krystaly se vyskytují výjimečně) – sfalerit, galenit, pyrit, chalkopyrit, vzácně tetraedrit. Vynikají sekundární minerály, které většinou vytváří krystaly: anglesit (10 mm), cerusit (12 mm), pyromorfit (5 mm), hemimorfit (čiré tabulky), dundasit (bílé kuličky), vzácný aurichalcit (modrozelená stébla), vzácný greenockit (žluté povlaky) aj.