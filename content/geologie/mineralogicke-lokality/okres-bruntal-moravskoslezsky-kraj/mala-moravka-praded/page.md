---
title: Malá Morávka – Praděd
gallery: true
---

Vynikající vzorky alpské mineralizace se vyskytly ve druhé pol. 20. stol. ve stavební jámě televizní věže, indicie této mineralizace jsou ve výchozech a v sutích i v okolí Pradědu. Pukliny s minerály jsou ve fylonitech (retrográdně metamorfované ruly, výrazně chloritizované) desenské skupiny. Nejvýznamnějším minerálem je anatas – tmavě a vzácně až světle modré krystaly do 7 mm (největší v ČR), provázené adulárem (bělavé krystaly 8 mm), kalcitem (bílý zrnitý), chloritem (šupinkovité krystaly) a pseudomorfózami goethitu po pyritu (6 mm).