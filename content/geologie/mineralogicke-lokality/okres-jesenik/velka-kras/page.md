---
title: Velká Kraš
gallery: true
---

Největší ložisko křemene v žulovském masivu. Křemen byl těžen jámovými lomy v lese Bažantnice j. od obce, první písemná zmínka o těžbě pochází z r. 1509. Po více než 50 letech byla těžba křemene přerušena asi na 250 let a byla obnovena až v r. 1850. Na ložisku jsou 2 křemenné žíly směru S-J až SZ-JV o maximální mocnosti 14 m. V dutinách žil byly krystaly křemene o délce až 0,8 m a drúzy křišťálu s krystaly do 10 a výjimečně až 25 cm; záhněda a ametyst byly vzácné. Výjimečně byly nalezeny krystaly monazitu do 1 cm.