---
title: Zlatohorský rudní revír
gallery: true
---

Ložiska rud Pb, Zn, Cu a Au patří mezi nejvýznamnější rudní revíry ČR. Těžbu zahájili zřejmě Keltové, druhá etapa pokračovala po tisícileté přestávce. Velký rozsah těžby byl v 16. stol., ale v 17. až 19. stol. proběhlo jen několik pokusů o oživení těžby – např. v 19. stol. byly těženy hlavně kyzy na výrobu H2SO4. Průzkum ložiska byl zahájen v r. 1952, v r. 1958 byly vyčísleny zásoby – 10 milionů tun rudy. Následná těžba byla ukončena v r. 1993, rudy ale dotěženy nejsou – např. zůstatek Au na ložisku činí asi 10 tun.

Odhady vytěžené tonáže se různí: zlata bylo v minulosti z rozsypů vytěženo 1,68 t a z primárních rud 1,85 t. Těžba Au v letech 1991-93 činila 1,559 t. Odhad těžby dalších kovů je složitější: údaje o těžbě Ag, Cu a Pb před 20. stol. nejsou k dispozici; v letech 1965-93 bylo vytěženo 35,5 tisíc t Cu, 9 tisíc t Zn, 395 t Pb a 750 kg Ag. Rudy jsou uloženy v devonských vulkanitech a sedimentech vrbenské skupiny, metamorfovaných na různé typy kvarcitů a břidlic.