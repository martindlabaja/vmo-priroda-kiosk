---
title: Lipová – lom Smrčník
gallery: true
---

Je situován na sz. úbočí kóty Smrčník (799 m). Krystalické vápence skupiny Branné proráží křemenné žíly s chalkopyritem, který působením supergenních procesů zvětral na malachit, chryzokol aj. Malachit tvoří v limonitizovaných dutinách křemene jemně jehlicovité agregáty o velikosti až 1,5 cm. Ukázky chryzokolu tvořené výrazně modrými kolomorfními agregáty patří mezi nejkvalitnější v ČR. Z dalších minerálů je zastoupen tenorit a tzv. stilpnosiderit (ve starší literatuře je tak nazván limonit s vysokým podílem Cu).