---
title: Žulová – taktity
gallery: true
---

Taktity vznikly reakcí vápenců a granitů žulovského masivu, hlavně na Boží hoře a Borovém vrchu. Taktit mívá zonální stavbu, od granitu k mramoru jsou na Žulovsku vyvinuty zóny: hesonitu (krystaly až 3 cm, vesuvian), vesuvianu, wollastonitu (s pyroxenem). V taktitu je přítomen ještě ortoklas, titanit a scheelit. Na Borovém vrchu se z uvedených minerálů nenalézá wollastonit, vesuvian je častější ve formě paralelně stébelnatých agregátů a hesonit častěji zarůstá do křemene.