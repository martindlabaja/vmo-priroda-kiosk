---
title: Česká Ves – Zlatý chlum
gallery: true
---

Důlní díla jsou situována 2 km sv. od Jeseníku, část důlních děl byla vyražena před 12. stol. Křemenné žíly s Au jsou v rulách a kvarcitech rejvízské skupiny. Zlato je vysoce ryzí (příměs 2,4 % Ag a 0,3 % Cu), tvoří plíšky do 2 mm a krystalky cca 1 mm (na vzorcích ze starých sběrů až 3 mm). Zlato srůstá s minerály Te-Bi, jde o jediný výskyt na s. Moravě a ve Slezsku: tetradymit (tence tabulkovitý, 5 mm), nerosty řady tellurobismut – hedleyit (drobné zrnité shluky). V křemeni je grafit (paprsčitý 4 mm), pyrhotin, méně chalkopyrit a sfalerit.

V okolí v granátickém svoru se nalézají krystaly granátu do 25 mm – běžný tvar je dvanáctistěn kosočtverečný, vzácnější tetragon-trioktaedrického typu (každou „plochu“ oktaedru tvoří tři čtyřúhelníky). Druhý typ krystalů je lépe krystalově vyvinutý a více průsvitný.