---
title: Vápenná
gallery: true
---

Světově proslulým nalezištěm je Vycpálkův lom 2 km vsv. od obce Vápenná. Těžba byla ukončena v r. 1959. V nadloží granodioritu je krystalický vápenec, v němž vznikly kontaktní metamorfózou tzv. plovoucí granáty – krystaly hesonitu až do 12 cm. V granitoidech se vyskytují i kry mramorů absorbovaných roztavenou horninou (dnešní žulou) a v těchto blocích jsou vyvinuty minerály Ca-skarnů (taktitů) jako v Žulové (hesonit, vesuvian, wollastonit, epidot aj).