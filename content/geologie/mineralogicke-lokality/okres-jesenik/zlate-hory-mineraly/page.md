---
title: Zlaté Hory – minerály
gallery: true
---

V rudách se vyskytují sulfidy: pyrit, chalkopyrit, pyrhotin, sfalerit a galenit. Sulfidy obsahuje i mladší alpská parageneze (krystaly do 1 cm). Vzácně do pyrhotinu a chalkopyritu zarůstá tetraedrit (zrnitý) a submikroskopický freislebenit, cosalit, joseit A. Zlato tvoří plíšky (12 mm) a vzácné krystalky (1,5 mm), v rozsypech jsou valouny křemene se zlatem. Minerály hlušiny: křemen (krystaly až 10 cm), baryt, dolomit, ankerit. Alpskou paragenezi tvoří živce (včetně Ba-odrůd), chlorit, anatas, brookit, harmotom.

Sekundární minerály poskytuje Modrá a Poštovní štola: alofán (velké kůry), cerusit (jehlice 3 cm a drúzy 25 cm), anglesit (sloupečky 6 mm), linarit (tabulky 5 mm), hydrozinkit (kůry), dundasit (kuličky 1 mm), měď (kusy až 7 kg), brochantit, sádrovec, devillin aj. Na haldách v létě vzniká melanterit, slavíkit, copiapit. Pouze v podzemí lze studovat schwertmannit, který tvoří až 2 m velké sintry (ztrátou vody se rozpadají).

V Horním Údolí byly těženy v chloritických břidlicích plástevnaté Fe-rudy složené z magnetitu (zrna), chamositu (šupinatý) a stilpnomelanu (popsán odsud jako nový minerál).