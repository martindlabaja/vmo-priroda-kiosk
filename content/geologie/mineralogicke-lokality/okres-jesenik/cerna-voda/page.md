---
title: Černá Voda
gallery: true
---

Na puklinách granitoidů žulovského masivu v Novém lomu (mezi Žulovou a Černou Vodou) je hojný molybdenit – kovově šedé tabulky velké až 2 cm. Kromě granitoidů se molybdenit vyskytuje i na puklinách žilných hornin – aplitů a pegmatitů. Molybdenit větrá na vzácný powellit (žlutobílý, zemitého lesku). V Novém lomu se vyskytují i zeolity (stilbit, heulandit, zřídka i chabazit), chlorit, ilmenit, epidot, klinozoisit a pro žulovský masiv vzácný fluorit (fialové a zelené krystalky do 5 mm, zrnité agregáty do 3 cm).