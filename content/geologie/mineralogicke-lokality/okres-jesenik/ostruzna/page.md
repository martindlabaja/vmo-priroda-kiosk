---
title: Ostružná
gallery: true
---

Jižně od obce (trať Splavy) jsou ve svorech a rulách keprnické skupiny krystaly staurolitu do 4 cm; v křemeni ve svorech sloupcovité vyrostlice andaluzitu do 7 cm. Ve skalním defilé poblíž pěchotního srubu jsou ve svorech žilky s alpskou mineralizací se vzácným anatasem (modrý krystal 4 mm). Východně od obce (u bývalé hájovny Dämmbaude) jsou v pegmatitu krystaly berylu (šedavě bílý 3 cm), kolumbitu, apatitu a gahnitu. V potoce tekoucím z tratě „Strže“ byl v balvanu křemene (část žíly) zjištěn chalkopyrit a pyrit.