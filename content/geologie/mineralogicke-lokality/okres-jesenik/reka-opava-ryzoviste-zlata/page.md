---
title: Řeka Opava – rýžoviště zlata
gallery: true
---

Zlatonosné rozsypy se vyskytovaly podél Černé Opavy (okolí Rejvízu), Střední Opavy (okolí Železné) i Bílé Opavy (mezi Karlovou Studánkou a Ludvíkovem). Podél řeky Opavy pokračovaly od Vrbna pod Pradědem přes Karlovice, Pocheň a Širokou Nivu ke Krnovu. Jde o největší zlatonosná rýžoviště na území Moravy a Slezska, srovnatelná s rýžovišti na Písecku. První písemná zpráva je z r. 1221, ale jde už jen o obnovu rýžování, které proběhlo v laténu a snad i za Velké Moravy. Také v uvedených rýžovištích byly nalezeny valouny se zlatem – např. u Pochně (průměr valounu cca 3,5 cm, byl nalezen v r. 1902).