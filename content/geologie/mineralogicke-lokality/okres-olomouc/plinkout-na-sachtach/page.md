---
title: Plinkout – Na šachtách
gallery: true
---

Cca 1 km s. od obce se nalézají šachtice, povrchové dobývky, haldy a několik štol. Důlní díla jsou zavalená, jen sporadicky dochází řícením stropů k otevření dílčích částí podzemních dobývek na těžbu železné rudy typu Lahn-Dill. Tento typ rud je na Uničovsku uložen ve vulkanosedimentárních devonských horninách vrbenského pruhu: jedná se o vápnité břidlice, vápence, silicity, vulkanické tufy a diabasy. Železné rudy tvoří čočkovitá tělesa ve vulkanických tufech a v diabasech. Na ložisku jsou zastoupeny kyselé rudy, tvořené hematitem (lístkovité agregáty do 15 cm), magnetitem (drobné krystalky), v menší míře jaspilitem (jemnozrnný křemen červeně zbarvený hematitem).