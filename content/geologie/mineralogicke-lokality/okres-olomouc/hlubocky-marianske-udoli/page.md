---
title: Hlubočky-Mariánské Údolí
gallery: true
---

Jde o další významnou hornickou oblast s těžbou Pb-Cu rud se stříbrem. Zlato bylo rýžováno z rozsypů a v určité míře bylo zřejmě těženo i v prokřemenělých poruchách s pyritem. Dle literárních údajů probíhaly hornické práce v okolí Mariánského Údolí už před 12. stoletím. V okolí obce se vyskytují dosud zčásti přístupné štoly, řada hald, zavalených šachtic a v menším rozsahu i sejpy (např. na Zlatém potoce pramenícího u Lošova). Z některých hald byly získány reprezentativní ukázky galenitu, chalkopyritu, pyritu, ankeritu, drobné drúzy křemene, ze sekundárních minerálů to je malachit, brochantit, ze vzácnějších linarit, aragonit, greenockit. Bylo nalezeno i ryzí stříbro, které vzniklo vyvětráním ze sulfidů do cirkulujících roztoků a jeho opětovným vysrážením v příhodných podmínkách. Zlato bylo vyrýžováno z náplavů Zlatého potoka, laboratorně bylo stanoveno i v pyritu a v menší míře i v koncentrátu sulfidů Pb - Cu.