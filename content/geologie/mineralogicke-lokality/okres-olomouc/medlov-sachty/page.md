---
title: 'Medlov – šachty '
gallery: true
---

Železorudná ložiska typu Lahn-Dill jsou součástí vrbenského pruhu. V málo členitém terénu Uničovska byly rudy těženy šachtami (až do roku 1965), v předchozích stoletích i štolami. Deprese v okolí důlních děl svědčí o povrchové těžbě povrchových výchozů železné rudy. Podle předpokladů byly povrchové partie rudních těles exploatovány v době Velkomoravské říše, povrchové části zvětralé na limonit podle některých názorů dobývali už Keltové.

V rudních tělesech v okolí Medlova převládají bazické železné rudy složené z Fe-chloritu (odrůda chamosit, černozelený, jemně šupinatý, jemně jehličkovitý), magnetit (zrnité agregáty a krystalky do 3 mm), hematit (šupinovité agregáty). Kyselé Fe-rudy jsou méně časté a tvoří je hematit s červeným jaspilitem.