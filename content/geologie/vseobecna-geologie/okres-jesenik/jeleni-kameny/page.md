---
title: Jelení kameny
gallery: true
---

Asi 1,5 km po lesní cestě od osady Bílý Potok, na hraně svahu asi 50 až 100 m vysoko nad údolím Střední Opavy vystupuje několik menších skalek a jeden větší skalní srub s menší pseudokrasovou jeskyní vytvořenou opadem zvětrávané horniny na puklině v ose vrásy.  Skalky jsou tvořeny migmatitizovanými biotitickými rulami a migmatity desenské klenby.

Lesní cesta pokračuje směrem na západ, asi k 4 km vzdálenému kopci Jelení loučky (1205 m), který je od Videl vzdálen asi 4,5 km severním směrem. Na vrcholu se nalézá ledovcovou činností přemodelovaný skalní suk ze stejných hornin jako skalky na Jeleních kamenech.