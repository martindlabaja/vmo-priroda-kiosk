---
title: Zlatá Lípa u Staré Libavé
gallery: true
---

Geologicky zajímavou lokalitou je vulkán Zlatá Lípa plio-pleistocénního stáří, v němž je situován bývalý lom vzdálený od Staré Libavé v. asi 2 km a 1 km z. od Červené hory (749 m). Opuštěný lom se nachází na okraji lesa, jeho vnitřní prostor je již z větší části zarostlý stromy a keři. Zachovaná část denudovaného vulkánu se skládá z někdejšího sopouchu a z lávového proudu, dlouhého asi 400 m, širokého až 220 m, s mocností max. 23 m. Největší pozoruhodností bývalého lomu je skalka zachovaná ve střední části lomu s výrazně kulovitou odlučností lávy.

Čedičové horniny na lokalitě svým složením odpovídají olivinickému čediči až nefelinickému bazanitu.