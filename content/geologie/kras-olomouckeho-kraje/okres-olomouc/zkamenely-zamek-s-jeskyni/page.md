---
title: Zkamenělý zámek s jeskyní
gallery: true
---

Ve spodní části rozlehlého skaliska Zkamenělého zámku s velkým skalním oknem je prostorný portál (5 x 4 m) od kterého vede 15 m dlouhá zužující se chodba do složitého a členitého jeskynního labyrintu stejného jména, tvořeného několika řícenými dómy, síněmi a dutinami, propojenými rourovitými chodbami. Jeskyně je součástí doposud pouze částečně známého a málo prozkoumaného spodního patra soustavy Javoříčských jeskyní. Krápníková výzdoba byla z větší části zničena. Celková délka doposud známé jeskyně je 403 m.