---
title: Čelechovice na Hané – Státní lom
gallery: true
---

Opuštěný lom na vápenec, v jehož stěnách je odkryt vrstevní sled tmavěšedých dolomitů a dolomitických lažáneckých vápenců náležejících k macošskému souvrství. Stáří hornin odpovídá střednímu devonu (stupeň svrchní eifel). V jejich nadloží vystupuje denudační relikt čelechovických vápenců s bohatou fosilní faunou.

Lom je od roku 1974 chráněn jako národní přírodní památka, důvodem ochrany je odkrytý sled vrstev středního devonu včetně nalezišť bohaté fauny. Sběr zkamenělin je zakázán. Společenstvo fosilií odpovídá lokalitě Růžičkův lom.