---
title: Kokory
gallery: true
---

Občasně těžený lom na travertin po pravé straně silnice z Kokor do Žeravice. Jedná se o odkryv v jenom ze dvou denudačních reliktů staropleistocéních travertinů, které vystupují v nadloží devonských vápenců. Na bázi profilu byly nalezeny kokorské slepence, které jsou považovány za původní štěrky terasy řeky Moravy a v současnosti se nacházejí 40-50 m nad dnešní hladinou řeky. Přímo v lomu jsou odkryty nepravidelně deskovité, zčásti kavernózní travertiny, světle žlutých až rezavě hnědých barev. Horniny jsou porušeny svislými a kosými trhlinami, které podmiňují jejich blokový rozpad. V travertinech byla nalezena sporadická flóra – *Picea* sp., *Pinus* sp., *Betula* sp. a fauna *Clausilia* *pumila*.