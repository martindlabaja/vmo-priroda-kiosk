---
title: Grygov – Strejčkův lom
gallery: true
---

Dnes již neaktivní velký jámový lom (tzv. „Strejčkův lom“). V jeho severovýchodní stěně vystupují tmavé organodetritické vápence, při bázi souvrství zčásti dolomitické vápence až dolomity, s hojnou faunou. Vyskytují se zde především fosilní rugózní (čtyřčetní) koráli a amfipory. Podružně jsou přítomni i ostrakodi, ramenonožci, články lilijic a gastropodi. Je odtud také uváděn ojedinělý výskyt trilobitové fauny – druh *Otarion conflexus*. Hojnost paleontologického materiálu dokládá příznivé životní podmínky v mělkém, teplém a dobře prokysličeném devonském moři, podobně jako tomu bylo v okolí obce Čelechovice na Hané.