---
title: Jívová
gallery: true
---

Aktivní lom, ve kterém probíhá těžba kusových bloků jílových břidlic. Odkryty jsou zde bazální vrstvy moravického souvrství (břidlice a droby). Lom je relativně bohatý na paleontologické nálezy flóry, fauny a ichnofauny. Z rostlin zde byly nalezeny zejména přesličky druhu *Archaeocalamites scrobiculatus* a plavuně *Lepidodendron* cf. *acuminatum*. Z fauny pak hojné exempláře goniatita *Nomismoceras vittiger*, ?*Girtyoceras*, *Goniatites* sp. a relikty hyolitů. Nově byl potvrzen i výskyt velkých exemplářů mlže *Posidonia becheri*. Ichnofosilie (fosilní stopy) jsou zastoupeny taxony *Dictyodora liebeana*, *Planolites beverleyensis*, *Phycosiphon incertum*, *Protopaleaeodictyon* isp., *Zoophycos* isp.