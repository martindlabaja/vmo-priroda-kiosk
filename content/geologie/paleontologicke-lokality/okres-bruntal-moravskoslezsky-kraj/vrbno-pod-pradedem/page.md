---
title: Vrbno pod Pradědem - Suchý vrch
gallery: true
---

Návrší Suchého vrchu (941 m n. m.)se nachází v Medvědské hornatině. Jeho svahy jsou pokryty kamennými moři, které tvoří šedobílé, rezavě skvrnité drakovské kvarcity vrbenské skupiny. Jejich stáří je spodnodevonské a bylo prokázáno na základě výskytu špatně zachovalé mělkomořské fosilní fauny. Převažují zde především ramenonožci (*Tropidoleptus carinatus, Acrospirifer primaevus, Rhenorensselaeria strigiceps*), korálnatci (*Pleurodictyum* cf. p*roblematicum*), mlži (*Grammysia* sp.), tentakuliti (*Tentaculites* cf. *grandis*) a ojedinělé zbytky trilobitů (*Digonus comes)*. Relativně hojné jsou i stopy po činnosti organismů – tzv. ichnofosilie. Především se jedná o doupata rodu *Arenicolites*.