---
title: Maletín
gallery: true
---

Fosilie se nacházejí v řadě starých a zarostlých lomů, ve kterých se těžily kvalitní křídové pískovce. Ty patří k orlicko-žďárskému vývoji české křídové pánve. Ve sladkovodních pískovcích se vyskytují krásně zachovalé otisky suchozemské flóry – *Magnolia, Credneria, Myrtophyllum, Ficus, Araliphyllum, Platanophyllum, Pinus, Sequoia*. V jejich nadloží se vyskytují glaukonitické pískovce mořského původu. I v nich lze nalézt fosilie, především měkkýše *Stegoconcha* *neptuni, Rastellum carinatum, Merklinia aspera*, *Neithea notabilis, Pinna decussata*, ježovky *Cidaris* sp., ale i ojedinělé zuby žraloků. Známy jsou odtud i stopy po činnosti organismů (tzv. ichnofosilie) – *Thalassinoides moravicus* a *Teredolites clavatus*.

Maletínské pískovce byly v minulosti využívány jako kvalitní kamenický a sochařský materiál. S památkami vytvořenými z tohoto pískovce se setkáváme prakticky po celé Moravě.